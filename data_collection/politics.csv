date,headline,url,main,author,title
01/25/2024 13:55:00,"Ардчилсан нам (АН)-ын 4/11 мэдээллийн цагаар тус намын Үндэсний Бодлогын Хороо (ҮБХ)-ны гишүүн Ц.Баатархүү, О.Чулуунбилэг, Эмэгтэйчүүдийн холбооны дэд тэргүүн Н.Одонгуа нар нийслэл Улаанбаатар хотод тулгамдаж буй асуудлын талаар мэдээлэл хийж иргэдийн аюулгүй амьдрах нөхцөл алдагдаж Үндсэн хуулийн эрх зөрчигдөж байгаа талаар УИХ-ын дарга Г.Занданшатар болон НИТХ-д албан шаардлага өгөхөөр болжээ.",https://ikon.mn//n/328i,"Ардчилсан нам (АН)-ын 4/11 мэдээллийн цагаар тус намын Үндэсний Бодлогын Хороо (ҮБХ)-ны гишүүн Ц.Баатархүү, О.Чулуунбилэг, Эмэгтэйчүүдийн холбооны дэд тэргүүн Н.Одонгуа нар нийслэл Улаанбаатар хотод тулгамдаж буй асуудлын талаар мэдээлэл хийж иргэдийн аюулгүй амьдрах нөхцөл алдагдаж Үндсэн хуулийн эрх зөрчигдөж байгаа талаар УИХ-ын дарга Г.Занданшатар болон НИТХ-д албан шаардлага хүргүүлэхээр болжээ. Манай улсад 1995 оноос хойш Агаарын тухай хуулийг мөрдөж эхэлсэн. Химийн бодис агаарт цацагдвал ямар арга хэмжээ авах талаар энэ хуульд заасан байдаг. Гэтэл энэ стандартаа мөрдөхгүй байгааг АН-ын төлөөлөгчид онцолж УИХ-ын даргад албан бичиг өгөхөөр болсон юм. Энэ үеэр ҮБХ-ны гишүүн О.Чулуунбилэг ""Г.Ариунбуян генералаас иргэдээ төлөөлөн асуумаар байна. Яагаад бусдыг аврах ёстой аврагчдаа удаа дараалан алдаад байна вэ, энэ байгууллага сүүлийн хоёр сарын хугацаанд дөрвөн удаа ажилтнаа оршууллаа. Аврагчид мэргэжлийн сургуулилалт дээрээ хүний амь нас аврах биш цэргийн жагсаал хийлгэж байна гэдэг гомдол үнэн үү  Энэ мэт олон асуултад олон нийтийн өмнө хариулт өгөх хэрэгтэй. Г.Ариунбуян генерал саяны ослыг хэлж ирдэггүй хийсэж ирдэг гэж тайлбарласан. Ийм гамшигт бэлэн байх ёстой чиг үүрэгтэй байгууллагыг тэр хүн удирддаг. Гурван аврагчаа алдсан Баянзүрх дүүргийн Онцгой Байдлын 63 дугаар анги өнгөрсөн жилийн шилдгээр тодорсон. Бусдаасаа онцгойрч шилдгээр нэрлэгдчихээд аврагчдынхаа амь насыг алдаад сууж байгааг нь харахад харамсалтай. Аврагчид сард дунджаар нэг сая төгрөгийн цалин авдаг. Төрийн тусгайн ТТ-1 ангиллаар хамгийн өндөр цалин авдаг хүн бол Г.Ариунбуян генерал. Гэтэл алба хаагчдынх нь цалин хамгийн бага байдаг. Шадар сайд С.Амарсайхан стандартыг мөрдөх ёстой гэж гоё үгээр халхавч хийлээ. Гэтэл манай улсад мөрдөгдөж буй стандартын журмыг ОХУ-ын сайтаас хуулбарлаж аваад орчуулаад гаргасан байдаг. Яагаад өдийг хүртэл тусгаар улс байж стандартын журмаа гаргаагүй юм бэ. Г.Ариунбуян, С.Амарсайхан нар ажлаа өгөөд огцрох ёстой. Гэхдээ тэднийг явууллаа гээд тогтолцоогоо өөрчлөхгүй бол үр дүн гарахгүй. Тиймээс тогтолцоогоо бүрэн өөрчлөх шаардлагатай байна"" гэж ярилаа. Баянзүрх дүүргийн 63 дугаар ангийн хашаанд баригдаж байгаа алба хаагчдад зориулсан ""Онцгой"" хотхон хэзээ ашиглалтад орох нь тодорхойгүй, тус хотхонд орох ёстой иргэд цахим орчинд групп үүсгээд явж байгаа талаар О.Чулуунбилэг онцоллоо.  АН-ын залуус НИТХ ээлжит хурал хойшлогдсоныг шүүмжилсэн. Нийслэлийн иргэдийн аюулгүй байдалд асуудал үүсээд байгаа өнөө үед хурлаа яаралтай хийж асуудлаа хэлэлцэх ёстойг тэд сануулав.   ","
    Э.Тэмүүлэн, iKon.mn
  ","""Сайд С.Амарсайхан стандарт мөрдөх ёстой гэж гоё үгээр халхавчиллаа. Гэтэл манайд мөрдөгддөг стандартын журмыг ОХУ-ын сайтаас хуулбарласан"""
01/24/2024 15:05:00,"Улс төрд нөлөө бүхий этгээд ""Х""-ийн орлогын дүн 10 дахин өссөн, мал аж ахуйн үнийн дүнг хэт өсгөж мэдүүлсэн, 177 ба 155 м.кв амины сууцууд, орон сууц 1, газар 7, өндөр өртөгтэй байгууламж нь хууль ёсны орлогоор бий болсон нь нотлогдохгүй байна.",https://ikon.mn//n/3278,"Улс төрд нөлөө бүхий этгээд ""Х""-ийн орлогын дүн 10 дахин өссөн, мал аж ахуйн үнийн дүнг хэт өсгөж мэдүүлсэн, 177 ба 155 м.кв амины сууцууд, орон сууц нэг, газар долоо, өндөр өртөгтэй байгууламж нь хууль ёсны орлогоор бий болсон нь нотлогдохгүй байна. Мөн их хэмжээний зээл төлж барагдуулсан ч хууль ёсны орлогоор төлөх үндэслэлгүй, хэрэглээний зардал, өндөр дүнтэй худалдан авалтын эх үүсвэр нь цалин, аж ахуйн үйл ажиллагааны орлогоос давсан байгааг Хөрөнгө Орлогын Мэдүүлэг(ХОМ)-ийн хяналт шалгалтаар тогтоосон. Албан тушаалтан ""Х""-г үндэслэлгүй хөрөнгөжих гэмт хэрэгт холбогдуулан шалгаж байна.   Эх сурвалж: Авлигатай Тэмцэх Газар","
    Г.Мөрөн, iKon.mn
  ","АТГ: Орлого нь 10 дахин өссөн улс төрд нөлөө бүхий этгээд ""Х""-г үндэслэлгүй хөрөнгөжих гэмт хэрэгт холбогдуулан шалгаж байна"
01/23/2024 15:18:00,- Өвөлжилтийн нөхцөл байдал,https://ikon.mn//n/325x,"Монгол Улсын Шадар сайд С.Амарсайхан өнөөдөр өвөлжилтийн нөхцөл байдалтай холбоотойгоор Засгийн газар, Улсын Онцгой комиссоос гаргасан шийдвэр, авч хэрэгжүүлж буй арга хэмжээний талаар танилцууллаа.  Долоон аймгийн 28 сум төмөр буюу шилэн зудтай байгаа бол 17 аймгийн 128 сум цагаан зудтай байна.  Иймд Улсын Онцгой Комисс (УОК) өндөржүүлсэн бэлэн байдал зарлаж ямар арга хэмжээ хэрэгжүүлж байгаа талаар Шадар сайд С.Амарсайхан дараах зүйлсийг онцлов.  6. Малчдын гар дээрээс мах авах биржийн үйл ажиллагааг зохион байгуулж байна. Биржээр 70 орчим тонн мах худалдаалагдсан байна. Малчид заавал аймаг, хот руу махаа зөөлгүйгээр Мал эмнэлгийн ерөнхий газрын эрүүл ахуйн шаардлага хангасан гэх баталгаажуулалт нь хийгдчих юм бол сумынхаа төвөөс цахимаар биржид өгөх боломжтой. Ингэснээр малчдын гар дээрх мах муудаж, үнэ ханш нь буурах нөхцөл бүрдэхгүйгээр харилцан үр ашигтай ажиллах боломжтой.       7. Цаашид өвөлжилт хүндрэх учир малаа хорогдуулахгүйн тулд амьд малын худалдааг явуулаар зохион байгуулж байна. Өнөөдрийн байдлаар аж ахуйн нэгжүүд аймаг орон нутгаар явж 350,000 орчим амьд хонь худалдан авсан байна. 39.5 мянган тонн махыг нийслэл болон аймаг, сумд руу нийлүүлээд байна.       8. Хүнс хөдөө аж ахуйн яамнаас 88,000 тонн улаанбуудай импортлох зөвшөөрлийг аж ахуйн нэгжүүд авч 12,000 тонн гурил, 7,8 мянга тонн улаанбуудайг баруун аймгийн боомтуудаар импортолж оруулж ирсэн байна гэв.  Өнөөдрийн байдлаар улсын хэмжээнд 180,000 орчим мал хорогдсон байгаа. Малаа эрсдэлд оруулж сэг зэм болгохгүйн тулд бойлох уриалгад малчид уриалгахан байгаа гэдгийг тэрбээр онцлов.   ","
    М.Батчимэг, ikon.mn
  ","С.Амарсайхан: Архангай, Өвөрхангай, Төв аймгийн малчид 363 сая төгрөгийн амьд малаа арилжаад байна"
01/23/2024 12:23:00,"Иргэн О.Отгонтөгс Засгийн Газрын зарим сайдуудын талаар сэтгүүлчдэд мэдээлэл өглөө. Тодруулбал ХХААХҮ -гийн сайд Х.Болорчулуун болон Эдийн засаг, Хөгжлийн сайд Ч.Хүрэлбаатар нарын талаар прокурорын байгууллагад гомдол гаргах болсон талаар хэвлэлийнхэнд хандсан юм.",https://ikon.mn//n/325i,"Иргэн О.Отгонтөгс Засгийн газрын зарим сайдын талаар сэтгүүлчдэд мэдээлэл өглөө. Тодруулбал ХХААХҮ -гийн сайд Х.Болорчулуун болон Эдийн засаг, Хөгжлийн сайд Ч.Хүрэлбаатар нарын талаар прокурорын байгууллагад гомдол гаргах болсон талаар хэвлэлийнхэнд хандсан юм. Түүнийг олон нийтийн сүлжээн дэх өөрийн хаягтаа бичсэн зүйлийнх нь төлөө хууль хяналтынхан сайд Х.Болорчулууны гомдлоор шалгаад эцэст нь хэрэгсэхгүй болгосон. Гэтэл Засгийн газрын гишүүд нэгнээ хулгайчаар нь дуудаад байхад хуулийн байгууллагынхан шалгахгүй байгаад гайхаж байгаагаа иргэн О.Отгонтөгс онцлов.  Энэ талаар тэрбээр ""Иргэнээ ганц үг хэлсний төлөө долоо хоногийн дотор яллагдагчаар татдаг юм билээ. Хууль иргэн бүрд тэгш үйлчлэх ёстой. Тэгвэл энэ эрх мэдэлд хүрчихсэн, улс төрчдийг бас адил зарчмаар шалгах хэрэгтэй. Х.Болорчулуун сайдын гомдлоор эрүүгийн хэрэгт намайг яллагдагчаар татаж шалгаад дууссан. Буруугүй учраас олон нийтэд худал мэдээлэл тараагаагүй гэж үзээд хэргийг хэрэгсэхгүй болгосон. Ч.Хүрэлбаатар сайдад 10 жилийн өмнө хагас коксожсон нүүрсний үйлдвэр барих даалгаврыг Монголын Засгийн газраас тогтоол гаргасан юм. Тэр үйлдвэрийн төслийг өөрийн ойрын хүмүүстэйгээ хамт хувааж идчихээд өнөөдөр Монголд хөрөнгө оруулах хэрэгтэй байна гээд Газрын тухай хууль санаачлаад явж буй. Ч.Хүрэлбаатарын төрсөн ахынх нь найз гэгдэх ""Аморе Интернешнл"" ХХК-ийн захирал Ж.Баатарсүрэнгийн гэр бүл 20 гаруй компани эзэмшдэг. Зөвхөн нэг компани нь гэхэд 2016 оноос хойш 20 тэрбумын үнэ бүхий тендерт ялалт байгуулсан.  Мөн Ч.Хүрэлбаатарын сонгуулийн үеэр авсан мөнгөн хандивын баримт харахаар дээрх компанийн эзэмшигчид их хэмжээний хандив өгсөн байдаг. Энэ бол иргэдэд нээлттэй, ил тод байгаа баримт. Тиймээс сонгуулийн ажилд нь хандив өгчхөөд эргээд сайд болоход нь өрөө авч байна гэсэн хардлага төрж байна. Тиймээс улсын прокурорын газарт энэ талаар гомдол гаргана"" гэж ярилаа.","
    Э.Тэмүүлэн, iKon.mn
  ",Иргэн О.Отгонтөгс сайд Ч.Хүрэлбаатарыг шалгуулахаар прокурорын байгууллагад хүсэлт өглөө
01/23/2024 11:48:00,"МАН-ын гишүүд дэмжигчдийн ""Ардын хүч"" холбооноос кабинетын зарчмаар ажиллаж чаддаггүй сайд нарт хариуцлага тооцож, намын гишүүнчлэлээс хасах шаардлагад гарын үсэг цуглуулах арга хэмжээг өнөөдөр зохион байгуулж эхэлжээ.",https://ikon.mn//n/325k,"Монгол Ардын Намын/МАН/ гишүүд дэмжигчдийн ""Ардын хүч"" холбооноос кабинетын зарчмаар ажиллаж чаддаггүй сайд нарт хариуцлага тооцож, намын гишүүнчлэлээс хасах шаардлагад гарын үсэг цуглуулах арга хэмжээг өнөөдөр зохион байгуулж эхэлжээ. Энэ талаар намын гишүүн, ЗТХ-ийн дэд сайд асан Б.Цогтгэрэл ""УИХ-ын дарга намрын чуулганыг хааж хэлсэн үгэндээ шил дарсан дуулиан шуугианд хариуцлага тооцохгүй байна. Сонгууль хаяанд ирлээ дуулиант хэргийн эздэд хариуцлага тооцооч гэдгийг хэлсэн. МАН-ын дүрэмд авлига, албан тушаалын хэрэгт яллагдагчаар татагдсан этгээдийг намаас хассанд тооцох заалттай. Энэ заалт нь намыг цэвэрлэхэд зориулагдсан ч хэрэгжилт 0. Боловсролын Зээлийн Сан/БЗС/, Хөгжлийн Банк, ногоон автобусны асуудал болгоныг ярих ёстой. Хөрөнгө оруулалтын тухай хуулийн төслийг нэг кабинетын хоёр сайд эсэргүүцэж, олон нийтийг уриалж, цуурхал тараасан нь МАН-ын гишүүдийн дургүйцлийг төрүүлсэн. Женкогийн ""суганы үс"" болчихсон явж байгаа нь ичиж үхмээр. Ногоон автобус, Боловсролын Зээлийн Сангийн хулгайч нарт, кабинетын зарчмаар ажиллаж чаддаггүй сайд нарт хариуцлага тооцох шаардлагыг хэвлэж, гарын үсэг цуглуулж байна. Тусгаар Тогтнолын Ордны нэгдүгээр давхарт өнөөдөр 14:00 цаг хүртэл гарын үсэг цуглуулна. 15:00 цагт МАН-ын удирдлагуудад шаардлагыг өгнө, хүлээж авна гэж найдаж байна. МАН-ын удирдлагууд Улаанбаатар хотод байгаа юм билээ.  Одоогоор МАН-ын гишүүд гарын үсгээ зурж эхэлж байна. Гарын үсгийн тоо чухал биш, зөв зүйл ярьж, хариуцлага тооцъё гэж буй олон хүн байгаад итгэлтэй байна"" хэмээн ярилаа.","
    Б.МАНЛАЙ, IKON.MN
  ",Б.Цогтгэрэл: Кабинетын зарчмаар ажиллаж чаддаггүй сайд нарт хариуцлага тооцох шаардлагад гарын үсэг цуглуулж байна
01/22/2024 16:31:00,"Үндэсний баяр наадмын тухай хуульд нэмэлт өөрчлөлт оруулж хаврын морин уралдаан зохион байгуулах хуулийн төслийг УИХ-д өргөн барьж буй талаар УИХ-ын гишүүн Н.Ганибал, Ц.Туваан нар Төрийн ордонд өнөөдөр мэдээлэл өгөв.",https://ikon.mn//n/3250,"Үндэсний баяр наадмын тухай хуульд нэмэлт өөрчлөлт оруулж хаврын морин уралдаан зохион байгуулах хуулийн төслийг УИХ-д өргөн барьж буй талаар УИХ-ын гишүүн Н.Ганибал, Ц.Туваан нар Төрийн ордонд өнөөдөр мэдээлэл өгөв.  УИХ-ын гишүүн Ц.Туваан: Сүүлийн үед малчид болон уяачдаас хаврын морин уралдаантай холбоотой санал ирүүлж байгаа. Мөн үндэсний өв соёл, талын монголчуудын хүүхэд наснаасаа морь унах, дээдлэх уламжлал алдагдаж байгаа талаар хүсэлтүүд ирсэн. Удаан хугацаанд судалгаа хийсний үр дүнд өнөөдрийн хуулийн төслийг өргөн барьж байна. Монголчууд шинийн 15-ны дотор урин хавартай золгосны баяр болгож морио уралдуулдаг заншилтай. Энэ нь өвлийн морин уралдаан хэмээн мушгиж ярьдгаас тэс ондоо зүйл.  Монголчуудын нүүдэлчин ахуй соёл хумигдаж хотжих байдал анзаарагддаг. Үүний дотор морины өв соёл орхигдох зүйл гарч байгаа.  Хаврын морин уралдаантай холбогдуулан хүүхдийн эрхийн асуудал яригддаг. Хуулийн төсөлд гадна агаарын температур цельсийн нэмэх хэм рүү орж ирсэн үед морины уралдаан зохион байгуулах заалтыг оруулж ирсэн.  Бас нэгэн сөрөг зүйл нь ард иргэд нэгдсэн зохион байгуулалтгүй, холбогдох албаны хяналтгүй орчинд уралдаж байна. Тэгэхээр хорьсон тохиолдолд иймэрхүү уралдаан ихсэж байгаа юм. Энэ асуудлыг харьяа байгууллагын хяналтын дор зохион байгуулах хуулийг санаачилсан. Өвөр Монголын Өөртөө Засах Орон руу Монголын унаач, уяач нар гарч морин уралдаан зохион байгуулах явдал түгээмэл болж байна. Талын морьтон монголчууд бид морин соёлоо нэг тийш нь алдах вий гэсэн зовнил байна. УИХ-ын гишүүн Н.Ганибал: Хаврын морин уралдааныг тавдугаар сарын 1-н хүртэл хорьсон. Тухайн адууны шинэ ногоонд гарч буй цаг хугацаанд уралдаан зохион байгуулж байгаа нь шууд утгаараа үржилд муу нөлөө үзүүлж байна.  Даяаршиж буй дэлхийд монголчууд бидний ондоошлын гол асуудал нь эрийн гурван наадам. Үүнийг шууд утгаараа Өвөр Монголчуудад алдах нөхцөл байдал тулгарсан. Тэгэхээр зөв талаас нь харж уралдаанаа зохион байгуулах нь уяачид, морь сонирхогчдын хамгийн их хүсэж буй асуудал юм.  Өөрсдийнхөө хүч хөдөлмөрийг шавхаж хавартай золгосон малчдад хөөр гунигийг нь хуваалцах баярыг хийлгэх ёстой. ","
    Н.Эрхбаяр, iKon.mn
  ","""Агаарын температур нэмэх хэм рүү ороход морины уралдаан зохион байгуулах хуулийн төслийг өргөн барилаа"""
01/22/2024 13:31:00,"2024 оны нэгдүгээр сарын 1-ээс төсвийн шинэ цаглавар үйлчилж эхэлсэн байна. Төсвийн хүрээний мэдэгдлийг гуравдугаар сарын 15-ны дотор Засгийн газраас өргөн барихад Төсвийн тогтвортой байдлын зөвлөл дүн шинжилгээ хийнэ. Улмаар тус зөвлөл гуравдугаар сарын 30-нд төсвийн хүрээний мэдэгдэлд хийсэн дүн шинжилгээнийхээ талаар иргэд, олон нийтэд мэдээлэл өгөх аж.",https://ikon.mn//n/324n,"УИХ-ын Төсвийн байнгын хороо 2023 оны намрын ээлжит чуулганы хугацаанд хийсэн ажлынхаа тайланг Төрийн ордонд өнөөдөр танилцууллаа.  Тус байнгын хороо 2023 оны УИХ-ын намрын чуулганы хугацаанд нийт 18 удаа хуралдаж, 29 хууль, 16 тогтоолыг баталсан байна. Мөн Төсвийн тогтвортой байдлын зөвлөлийн гишүүдийг УИХ-аар батлуулсан бөгөөд даргаар нь эдийн засагч Н.Энхбаяр томилогдсон аж.  2024 оны нэгдүгээр сарын 1-ээс төсвийн шинэ цаглавар үйлчилж эхэлсэн байна. Ингэснээр төсвийн хүрээний мэдэгдлийг гуравдугаар сарын 15-ны дотор Засгийн газраас УИХ-д өргөн барихад Төсвийн тогтвортой байдлын зөвлөл дүн шинжилгээ хийнэ. Улмаар тус зөвлөл гуравдугаар сарын 30-нд төсвийн хүрээний мэдэгдэлд хийсэн дүн шинжилгээнийхээ талаар иргэд, олон нийтэд танилцуулах аж. Өнөөдрийн танилцуулгын үеэр 2025 оноос хэрэгжих төсвийн тухай зарим хуулийн талаар УИХ-ын гишүүн, Төсвийн байнгын хорооны дарга Г.Тэмүүлэн мэдээлэл өглөө.  Тэрбээр ""Төсвийн тогтвортой байдлын тухай хуулийн хатуу зохицуулалт 2025 оны нэгдүгээр сарын 1-нээс хэрэгжиж эхэлнэ. Төсвийн хүрээний дунд хугацааны мэдэгдэл УИХ-аар 10 удаа батлагдах ёстой. Гэвч өнгөрсөн хугацаанд нийт 30 удаа өөрчилж, шинэчилсэн. Ингэснээр Засгийн газрын өр болон дотоодын нийт бүтээгдэхүүнд харьцуулсан 60 хувийг удаа дараа өөрчилсөн юм.  Тэгэхээр ирэх оны нэгдүгээр сарын 1-нээс Монгол Улсын төсвийн алдагдлын хоёр хувийн хэмжээг хэзээ ч өөрчлөхгүй байх хязгааралтын хууль хэрэгжинэ. Засгийн газрын өрийн  дотоодын нийт бүтээгдэхүүнтэй харьцуулсан хэмжээ 60 хувьтай байх заалт хатуу мөрдөгдөж эхэлнэ.  Мөн төсвийн тогтвортой байдлын тухай хуульд өөрчлөлт оруулахыг хуулийн зохицуулалтын хүрээнд хязгаарласан"" хэмээн ярилаа. ","
    Н.Эрхбаяр, iKon.mn
  ",Г.Тэмүүлэн: Төсвийн алдагдлын хоёр хувийн хэмжээг хэзээ ч өөрчлөхгүй байх хууль 2025 оноос хэрэгжинэ
01/20/2024 12:57:00,"Авлигын эсрэг хууль тогтоомжийн дагуу 2023 оны Хувийн Ашиг Сонирхлын болон Хөрөнгө, Орлогын Мэдүүлэг /ХАСХОМ/ шинэчлэн гаргуулах үйл ажиллагааг улсын хэмжээнд нэгдсэн байдлаар зохион байгуулж эхэлжээ.",https://ikon.mn//n/323d,"Авлигын эсрэг хууль тогтоомжийн дагуу 2023 оны Хувийн Ашиг Сонирхлын болон Хөрөнгө, Орлогын Мэдүүлэг /ХАСХОМ/ шинэчлэн гаргуулах үйл ажиллагааг улсын хэмжээнд нэгдсэн байдлаар зохион байгуулж эхэлжээ. Энэ сарын 19-ний байдлаар 2023 оны ХАСХОМ гаргавал зохих нийт албан тушаалтнуудын 35 хувь нь мэдүүлгээ гаргасан байна. Авлигатай Тэмцэх Газрын  https://meduuleg.iaac.mn  цахим системээр хоёрдугаар сарын 15-ны өдрийн 23.59 цаг хүртэл албан тушаалтан нь ХАСХОМ-ээ мэдүүлэх үүрэгтэйг мэдээллээ. Тодруулбал Ерөнхийлөгч, Ерөнхий сайд, УИХ-ын дарга болон гишүүд, сайд нар жил бүр бэлэн мөнгө, өмчлөл, тээврийн хэрэгсэл, хадгаламж, үнэт эдлэл, мал, цалин, зээл, газар, авлага зэргийг мэдүүлдэг. Өнгөрсөн онд 49.7 мянган албан тушаалтны ХАСХОМ-ийг шинэчлэн гаргаж, ХАСХОМ-ээ гаргаж өгөөгүй, худал мэдээлсэн 30 албан хүнд хариуцлага тооцуулжээ.","
    Б.МАНЛАЙ, IKON.MN
  ",Төрийн албан тушаалтнуудын 35% нь ХАСХОМ-ээ өгчээ
01/19/2024 16:42:00,"Ерөнхийлөгчийн Тамгын газрын дарга асан З.Энхболд, УИХ-ын гишүүн Б.Энх-Амгалан нарт холбогдох шүүх хуралдаан өнөөдөр Сүхбаатар дүүргийн эрүүгийн хэргийн анхан шатны шүүхэд боллоо.",https://ikon.mn//n/322v,"Ерөнхийлөгчийн Тамгын Газрын дарга асан З.Энхболд, УИХ-ын гишүүн Б.Энх-Амгалан нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн эрүүгийн хэргийн анхан шатны шүүхэд өнөөдөр боллоо.  Өчигдрийн хурлаар гэрч Д.Доржхандыг заавал оролцуулах хүсэлтэй буйгаа өмгөөлөгчид илэрхийлсэн юм. Үүнтэй холбогдуулан Д.Доржхандыг шүүх хуралдаанд албадан ирүүлэх тогтоол гаргасан боловч цагдаагийн байгууллагаас түүнтэй холбогдож чадаагүй байна.  Улсын яллагчийн зүгээс гэрч Д.Доржхандыг оролцуулахгүйгээр шүүх хуралдааныг үргэлжлүүлэх боломжтой бөгөөд хууль сануулж мэдүүлэг авсан гэв. Харин өмгөөлөгчид гэрчүүдийг заавал оролцуулах хүсэлтэй буйгаа шүүгчид илэрхийлсэн юм. Өнөөдрийн шүүх хуралдаанд таван гэрчээс зөвхөн нэг нь ирсэн байна. Хуралдаан даргалагч шүүгч талуудын байр суурийг сонссоны дараа гэрчүүдийг оролцуулах өмгөөлөгчдийн хүсэлтийг хүлээн авав.  Ингэснээр тус эрүүгийн хэргийн гэм буруугийн шүүх хуралдааныг ирэх сарын 5-ны 08:30 цаг хүртэл хойшлууллаа.  Шүүгч, шүүх бүрэлдэхүүн: З.Болдбаатар
			Б.Дуламсүрэн
			А.Мөнхсайхан Улсын яллагч: Б.Энх-Эрдэнэ Улсын яллагч: Ч.Батзориг Шүүгдэгч: З.Энхболд Шүүгдэгч: Б.Энх-Амгалан Шүүгдэгчийн өмгөөлөгч: Б.Баатарсайхан Шүүгдэгчийн өмгөөлөгч: Д.Батсүх Шүүгдэгчийн өмгөөлөгч: Ө.Цэрэндэжид Гэрч: С.Батболд Гэрч: Г.Энх-Амгалан Гэрч: Д.Доржханд Гэрч: С.Баярмаа Гэрч: Ц.Эрдэнэ-Очир","
    Н.Эрхбаяр, iKon.mn
  ","ЕТГ-ын дарга асан З.Энхболд, УИХ-ын гишүүн Б.Энх-Амгалан нарын шүүх хурал ирэх сарын 5-н хүртэл хойшлогдов"
01/19/2024 15:08:00,"Архангай аймгийн Иргэдийн Төлөөлөгчдийн Хурал (ИТХ)-ын дарга хууль  зөрчсөн үйл ажиллагаа явуулж байгаа талаар тус аймгийн хурлын төлөөлөгч, аймгийн ""Шинэ"" намын дарга Ц.Амаржаргал болон бусад гишүүдийнхээ хамт өнөөдөр сэтгүүлчдэд мэдээлэл өглөө.",https://ikon.mn//n/322s,"Архангай аймгийн Иргэдийн Төлөөлөгчдийн Хурал (ИТХ)-ын дарга хууль  зөрчсөн үйл ажиллагаа явуулж байгаа талаар тус аймгийн хурлын төлөөлөгч, аймгийн ""Шинэ"" намын дарга Ц.Амаржаргал болон бусад гишүүдийнхээ хамт өнөөдөр сэтгүүлчдэд мэдээлэл өглөө. Аймгийн ИТХ-ын дарга Б.Батжаргалыг гэмт хэргээс урьдчилан сэргийлэх салбар зөвлөлд цугларсан төсвийн мөнгийг хууль бусаар хувьдаа завшсан асуудлыг шалгуулахаар Авлигатай Тэмцэх Газар (АТГ)-т хандаж байгаагаа мэдэгдсэн юм. Энэ талаар Ц.Амаржаргал ""ИТХ бол зүгээр нэг хоосон суудал бөглөдөг албан тушаал биш. Төлөөлөгчдийн хурлыг удирдах хүн маш өндөр ёс суртахуунтай, хариуцлагатай байх ёстой. Гэтэл манай аймгийн ИТХ-ын дарга Б.Батжаргалын хууль бус үйлдэл хэрээс хэтэрч, хуулийг гууль болгож байна. Тодруулбал ИТХ-ыг улиралд нэг удаа хуралдуулна гэж заасан байдаг. Гэтэл Б.Батжаргал нь өөртөө ашигтай бол хурлаа зарлаж ашиггүй бол хойшлуулдаг болоод буй. Хамгийн сүүлийн хурлаа хүртэл хаяад явчихсан, ямар шийдвэр гарсан, юу шийдсэн нь тодорхой бус байдалтай байна. Хамгийн ноцтой нь аймгийн гэмт хэрэг зөрчлөөс урьдчилан сэргийлэх салбар зөвлөл гэж бий. Энэ зөвлөлийн төсвийг аймгийн иргэдийн торгуулийн орлогоос бүрдүүлдэг. Гэтэл ИТХ-ын дарга Б.Батжаргал энэ төсвийн мөнгийг хувьдаа шамшигдуулж, завшсан нь тогтоогдчихсон. Манай аймагт малын хулгайн асуудал их бий. Иймэрхүү гэмт хэргээс урьдчилан сэргийлэх зарчимтай төсвийн мөнгийг улс төрд нөлөө бүхий этгээд завшсан. Тиймээс ИТХ-ын ээлжит хурал дээр Б.Батжаргалыг огцруулах асуудлыг хэлэлцэхээр оруулж ирсэн. Харамсалтай нь аймгийн Ардчилсан Нам (АН)-ын бүлэг даргаа хамгаалаад хурлаа хаяад явчихсан. Одоог хүртэл энэ асуудлыг хэлэлцээгүй. Цаашид аймгийн АН-ын бүлэг энэ асуудлаа шийдвэрлэхгүй бол тэмцлийн дараагийн арга хэмжээгээ авахаар төлөвлөж байна"" гэж ярилаа. ","
    Э.Тэмүүлэн, iKon.mn
  ",Ц.Амаржаргал: Архангай аймгийн ИТХ-ын даргыг АТГ-т өгнө
01/19/2024 08:50:00,Ерөнхий сайд Л.Оюун-Эрдэнэ Их Британийн Ерөнхий сайд асан Тони Блэйртэй уулзлаа,https://ikon.mn//n/3226,"Монгол Улсын Ерөнхий сайд Л.Оюун-Эрдэнэ Швейцарын Холбооны Улсын Давос хотноо болж буй Дэлхийн эдийн засгийн 54 дэх чуулга уулзалтын үеэр Их Британийн Ерөнхий сайд асан Тони Блэйртэй 2024 оны нэгдүгээр сарын 18-ны өдөр уулзлаа. Ерөнхий сайд Л.Оюун-Эрдэнэ дэлхийн нөлөө бүхий улстөрчтэй уулзаж, санал солилцож буйдаа баяртай байна гээд ноён Тони Блэйр гурван удаа Монголд зочилж, Ерөнхийлөгч, Ерөнхий сайд нартай уулзаж байсан тул Монголын талаар тодорхой мэдээлэлтэй байдагт талархал илэрхийллээ. Тэрбээр Монгол Улс 1992 онд ардчилсан хөгжлийн замыг тууштай сонгож, ардчилсан Үндсэн хуулиа баталсан. Өнгөрсөн 30 жилийн хугацаанд үг хэлэх, хэвлэн нийтлэх, сонгох, сонгогдох, шашин шүтэх зэрэг ардчиллын суурь үнэт зүйлсийг хөгжүүлэхийн төлөө багагүй сорилтыг туулсан. Гэсэн ч монголчууд ардчиллыг хөгжүүлэх үйлсдээ үргэлж ахиц дэвшил гаргасаар ирснийг хэлэхэд таатай байна. Монгол Улс олон улсын сайн засаглалын туршлагаас суралцахыг эрхэмлэдэг. Ардчиллыг бэхжүүлэхэд олон ахиц дэвшил гарч байгааг Ерөнхий сайд онцоллоо. Тони Блейр, Ерөнхий сайд Л.Оюун-Эрдэнэтэй уулзах завшаан тохиосонд хариу талархаад түүний байр суурьтай санал нэг байгаагаа илэрхийлэв. Монгол Улс бүс нутгийн хэмжээнд ардчилсан тогтолцоог амжилттай хөгжүүлж буй улс учраас цаашид улам их амжилт гаргана гэдэгт итгэж байна. Ялангуяа сүүлийн жилүүдэд Монгол Улсад өрнүүлж буй авлигын эсрэг томоохон тэмцэл, засаглалын нээлттэй байдал, хараат бус шүүх засаглалыг бэхжүүлэх чиглэлээр реформ хийж байгааг өндрөөр үнэллээ. Тони Блэйрийн дэлхийн өөрчлөлтийн хүрээлэн нь эдийн засгийн шинэчлэл, хууль дээдлэх зарчим,  хүртээмжтэй, тогтвортой хөгжлийг дэмжих чиглэлээр Их Британи, АНУ, Африк, Ойрх Дорнод, Сингапур, Филиппин, Вьетнам, Индонез, Малайз, Энэтхэг зэрэг улс орнуудад  үйл ажиллагаа явуулдаг. Түүний багийнхан 2014 онд Улаанбаатарт ирж Засгийн газартай боловсрол, эрүүл мэнд, ажлын байр болон гадаадын хөрөнгө оруулалтыг нэмэгдүүлэх зэрэг чиглэлээр бодлогын зөвлөх үйлчилгээ үзүүлж, хамтран ажиллаж байжээ.   Эх сурвалж: ЗГХМОНХХ","
    Б.МАНЛАЙ, IKON.MN
  ",Ерөнхий сайд Л.Оюун-Эрдэнэ Их Британийн Ерөнхий сайд асан Тони Блэйртэй уулзжээ
01/18/2024 15:10:00,УИХ-ын намрын чуулганаар хэлэлцсэн хуулийн төслийн талаар АН-аас өнөөдөр байр сууриа илэрхийллээ.,https://ikon.mn//n/321k,"УИХ-ын намрын чуулганаар хэлэлцсэн хуулийн төслийн талаар АН-аас өнөөдөр байр сууриа илэрхийллээ. Тус намын дэд дарга И.Мөнхжаргал ""2024 оны нэгдүгээр сарын 17-ны өдөр УИХ бүрэн эрхийнхээ хугацааны сүүлийн намрын чуулганы хаалтаа хийлээ. УИХ-ын дарга Г.Занданшатарын үгийг анхааралтай сонслоо. Монгол Улсын иргэд 3.5 сая болж өссөн, ДНБ-ий нэг хүнд ногдох хэмжээ 5,800 ам.долларт хүрсэн, инфляц нэг оронтой тоотой болсон, эдийн засгийн өсөлт 6.9%, гадаад худалдааны тэнцэл ашигтай гарлаа гэх мэт баярт мэдээг дуулгаж байх шиг байна. Эдийн засаг 6.9 хувиар өссөн юм бол 10 иргэн тутмын наймынх нь амьдрал яагаад доройтсон юм бэ? Танд хариулт байгаа юу? ДНБ-ий нэг хүнд ногдох хэмжээ 5,800 ам.доллар болсон юм бол нэг хүнд ногдох өрийн хэмжээ 6.9 мянга орчим доллар байна. Энэ хоёр хоорондоо уялдаж байна уу?. Гадаад худалдааны тэнцэл ашигтай гарсан юм бол бизнес эрхлэгчдийн орчин сайжирсан уу? Монгол орныг аз ивээж энэ удаад нүүрсний экспортын орлого анх удаа нэмэгдсэн байна. Гэвч энэ эдийн засгийн өсөлт нийт бизнес эрхлэгчдэд хүртээмжгүй, өрхөд орж буй ашиг тус алга. ДНБ-ий нийт хэм хэмжээг нийт иргэдэд хувааж гаргадаг боловч нийт хүн амын 5%-д ашиг нь ногдож байгаад дүгнэлт хийсэн үү. Гадаадын хөрөнгө оруулалтын тухай хуулийг хэлэлцэж байгаа ч дотоодын бизнес эрхлэгчдийн тухай юу хэлэлцэв. Нийт иргэдээс 100,000 санал авсан НӨАТ-ын буцаан олголтыг 5% болгох хуулийг та хэд унагасан. Ингэснээр хувийн бизнес эрхлэгчдээ дэмжих бодлогоо нурааж байна. Нүүрсний сонсгол явуулсанд талархалтай хандаж байгаа. Эрдэнэс Тавантолгойн уурхай Засгийн газрын мэдэлд байдаг. Хэдэн мянган машин бүртгэлгүй гаалиар гарсан тухай ярилцаж байх шиг байна, Монгол Улсын гааль, татвар Засгийн газрын мэдэлд байгаа гэж ойлгож байгаа. С зөвшөөрөл өгдөг газар нь Засгийн газрын мэдлийнх. Бүхэлд нь харвал нүүрсний хулгайтай холбоотой асуудал Засгийн газар, таны хариуцлагын асуудал байгаа Ерөнхий сайдаа. Хулгайтай холбоотой асуудлыг Засгийн газар дотроосоо хайх ёстой байжээ. Гадаадын хөрөнгө оруулалтын тухай хуулийг Засгийн газраас өргөн мэдүүлж, нэг сарын хугацаанд иргэд, улс төрийн намууд байр сууриа илэрхийлж байна.  Нэг зүйлийг Засгийн газар анхаарах хэрэгтэй. Засгийн газраас өргөн мэдүүлсэн хуулийн хуудуутай асуудлаар Засгийн газрын гишүүд чинь хоорондоо таарахгүй, чуулганы танхимд хэрэлдээд сууж байна. Засгийн газрын гишүүдэд ойлгуулж чадаагүй хуулиа УИХ-д оруулж, иргэдийг талцуулсан нь Ерөнхий сайд таны хариуцлагын асуудал. Сонгуулийн хууль зөрчиж байж болзошгүй мэдээлэл иргэдээс АН-д ирүүлж байна. Тойргоо андуураад тайлангаа тараах жишээтэй. Эдгээр мэдээллийг УИХ-ын гишүүд нэр дэвших тохиолдолд Сонгуулийн Ерөнхий Хороонд гомдол гаргаж, мэдүүлнэ. УИХ-ын дарга тантай нэг зүйл дээр санал нэг байгаагаа илэрхийлье. Монгол Улсын хүн ам 3.5 сая болсонд бүгд баяртай байна. Гэхдээ хүн амаа өсгөхөд та хувь нэмрээ оруулсан нь бага байх шүү"" гэв. Иргэдийн татварын мөнгөөр санхүүждэг МҮОНРТ эрх баригчдын сонгуулийн сурталчилгааг хийдгээ больж, иргэдийн мэдэх эрхийг хангахыг шаардаж байгаагаа хэллээ.","
    Б.МАНЛАЙ, IKON.MN
  ","""Монгол Улсын хүн ам 3.5 сая болсонд баяртай байна. Гэхдээ хүн амаа өсгөхөд УИХ-ын дарга хувь нэмрээ оруулсан нь бага шүү"""
01/18/2024 13:53:00,"- Хөрөнгө оруулалтын тухай хуулийн талаар Ц.Даваасүрэн, Х.Болорчулуун , Б.Бат-Эрдэнэ нар мэдээлэл хийлээ.",https://ikon.mn//n/321b,"Хөрөнгө оруулалтын тухай хуулийн талаар Сайд Ц.Даваасүрэн, Х.Болорчулуун, Б.Бат-Эрдэнэ нар өнөөдөр мэдээлэл хийлээ.  Энэ үеэр УИХ-ын гишүүн Б.Бат-Эрдэнэ ""Хуулиа эхэлж гаргаад Монголын байгалийн баялгийг цөлмөдөг байдал үеийн үед байсан. 2008 онд Оюутолгойн хөрөнгө оруулалтын гэрээ хийх бэлтгэлийг 2005, 2006 оноос хангасан. Эхлээд Ашигт малтмалын тухай хуульдаа өөрчлөлт оруулж, гаднын хөрөнгө оруулагчдад ашигтай байх талаас нь батлуулж байсан юм.  Байгалийн баялгийн эзэн орон ямар нэгэн мөнгө төлөхгүйгээр шууд авах хуулийн зохицуулалтыг устгаж Оюутолгойн 34 хувьд нь монголчууд зээлээр худалдаж авах гэрээг С.Баяр, С.Баярцогт, Ч.Сайханбилэг, Ц.Элбэгдорж зэрэг тэр үеийн ажил хариуцаж байсан хүмүүс хийсэн.  Яаж ч ядарсан орон гэрээрээ тоглож болдоггүй юм шүү гэж аав ээж захиж ирсэн. Түүнтэй адилхан улсын хувьд газартай холбоотой асуудал дээр анхаарах хэрэгтэй.  Мөн Тавантолгойд онцгой дэглэм тогтоож, Бүрэн Эрхт Төлөөлөгчөөр төрийн албаар мэргэшсэн залууг аваачиж тавьснаар бүх юм нь цэгцэрч, гурав орчим их наяд төгрөгийн ашигтай ажиллаад ард иргэддээ хувьцаа олгох асуудлыг яриад байна шүү дээ.  Төрийн өмчит компаниуд муу гэдэг байдлаасаа холдох хэрэгтэй. Бүх юмыг болохгүй байна гэх нэрийн доор хувьчилж авдаг. Хөтөлийн цемент үйлдвэрийг зориуд дампууруулаад хувьчлаад авчихсан. Хувьчилсныхаа дараа юу ч хийгээгүй, цөлмөсөн"" гэв.   ","
    М.Батчимэг, ikon.mn
  ",Б.Бат-Эрдэнэ: Яаж ч ядарсан орон гэрээрээ тоглож болдоггүй юм шүү гэж аав ээж захиж ирсэн
01/18/2024 13:50:00,"Улсын Их Хурал(УИХ)-ын гишүүн Ц.Даваасүрэн, Х.Болорчулуун, Б.Бат-Эрдэнэ нар өнөөдөр хэвлэлийн хурал хийж, Хөрөнгө оруулалтын тухай хуулийн төслийн талаар байр сууриа илэрхийлэв.",https://ikon.mn//n/321c,"Улсын Их Хурал(УИХ)-ын гишүүн Ц.Даваасүрэн, Х.Болорчулуун, Б.Бат-Эрдэнэ нар өнөөдөр хэвлэлийн хурал хийж, Хөрөнгө оруулалтын тухай хуулийн төслийн талаар байр сууриа илэрхийлэв. Найм дахь удаагийн сонгуулиар бүрдсэн энэ удаагийн парламентын намрын отгон чуулган завсарлахын өмнөхөн хэлэлцсэн дээрх хуулийн төсөл нь олон нийтийн дунд эргэлзээтэй олон асуудлыг дагуулж байгаа юм.  УИХ-ын гишүүн Ц.Даваасүрэн ""Чуулган завсарлахаас өмнө Хөрөнгө оруулалтын хууль, мөн Төрийн өмчийн компани байгуулахыг түр хориглосон хууль хэлэлцэгдсэн. Энэ хоёр хуулийн хор уршгийн талаар иргэд, сонгогчдод нээлттэй мэдээлэл өгсөн. Үүний хариуд хүчтэй дайралтууд явж эхэллээ. Сонгууль хүртэл үргэлжлэх бололтой байна.  Үүнийг нь хэлчхээр хорсож байгаа гэж, есөн шидээр гүтгэж байна. Бид гүтгэлэгтэй тэмцэнэ. Хуулийн хяналтын байгууллагад өгнө. Тэгэхээр бас хэцүү юм гарч ирэх юм. Нэг сайтад биднийг янз бүрээр бичихээр нь шалгаж өгөөч гээд хууль хяналтын байгууллагад хүсэлт тавьсан. Ингэхээр хүлцэл өчье, биднийг ялаас мулталж өгөөч гэж байгаа юм. Баримт нотолгоогүй юм тавивал өгөхөөс өөр аргагүй. Улс төрийн л захиалга байгаа.  Тус сайтад гарсан нь биднийг ""Олигархижсан бүлгийн толгойлол"", ""Жалганы ухнуудаар Монголын төрийг зайдагнуулж болохгүй"" гэсэн юм бичсэн. Иймэрхүү юм хоёр хуулийн дараа олон нийтийн сүлжээгээр хавтгайрч эхэлсэн. Адилхан хар байх гэж зүтгэж байгаа улс төрчдийн захиалга гэдгийг бид ойлгож байгаа. Гүтгээд ч болтугай адилхан хар болгох гэсэн захиалга. Тиймээс сэтгүүлч нар битгий өртөж, хэлмэгдээсэй гэж бодож байна. Хүнийг гүтгэчхээд баримт өгөхгүй байгаа тул бичсэн хүмүүс нь хэлмэгдэх гээд, биднийг гуйгаад байгаа. 100 жилээр газраа ашиглуулаад, гэр бүлтэй нь байнга оршин суух виз өгье гэдэг Монгол Улсын иргэн бидний дунд байгааг анхаарах хэрэгтэй болсон байна. Тусгаар тогтнолын хамгийн том аюул нь дотроосоо. 1919 онд дотроосоо тусгаар тогтнолоо байхгүй болгосон. Тиймээс анхааралтай байхгүй бол дотроосоо элдэв янзын хууль санаачлах, алсуураа тусгаар тогтнолыг ганхуулах юмнууд орж ирж байна. Хэлчхээр элдвээр захиалга өгөөд, бусдыг хүнд байдалд оруулдаг юм болж байна.  Олон нийтийн сүлжээ харахаар л бидэн рүү дайрсан, манай тойрог руу чиглэсэн мэдээлэл их цацаж байна. Бид хуулийн дагуу л үзнэ"" гэсэн юм.  Түүнчлэн ""Хөрөнгө оруулалтын хуулийн төслийн 16.1.5-д Монгол Улсад хөрөнгө оруулалт хийсэн гадаадын хөрөнгө оруулагч түүний гэр бүлд Монгол Улсад зорчих олон удаагийн орж гарах виз болон байнга оршин суух зөвшөөрөл олгоно гэж байгаа. Энэ бол аюултай. Өмнө нь 100 мянган ам.долларын хөрөнгө оруулж, хувьцаа худалдаж авах, компани хамтран байгуулбал байнга оршин суух эрхтэй болдог байсан. Нэг ёсондоо АНУ-д ногоон карт авахад тодорхой хэмжээний босготой байдаг. Түүнийг нь манайд нэг сая төгрөг л болгочхож байгаа юм. Манайд оршин суух виз авах гээд байна"" гэв. ","
    Б.Бадамгарав, IKon.mn
  ",Ц.Даваасүрэн: Хувь хүн стратегийн ордыг 100% эзэмших хууль оруулж ирчхээд зүтгүүлээд байна
01/18/2024 12:36:00,"""“Эрдэнэс Тавантолгой” ХК-ийн ногдол ашгийн талаар авах зарим арга хэмжээний тухай” тогтоолын төслийг Улсын Их Хурал (УИХ) баталсан билээ.",https://ikon.mn//n/3215,"""Эрдэнэс Тавантолгой” ХК-ийн хувьцааны талаар авах зарим арга хэмжээний тухай Улсын Их Хурал(УИХ)-ын тогтоолын төсөл өчигдөр батлагдсан. Энэхүү шинээр батлагдсан тогтоолын төслийг ахмадууд эсэргүүцэж ""нүцгэн"" хэвлэлийн бага хурал өнөөдөр хийлээ. Тодруулбал ""Эрдэнэс Тавантолгой"" ХК-ийн Бүрэн Эрхт Төлөөлөгч(БЭТ) Ж.Ганбат цагаан сараас өмнө 116,000 орчим төгрөг 2022 оны ногдол ашиг болгож олгохыг зорино гэсэн юм. Тэгвэл үүнийг ахмадууд болон хөгжлийн бэрхшээлтэй иргэдийн төлөөлөл үүнийг эсэргүүцлээ. Хэвлэлийн хуралд оролцсон иргэдийн төлөөлөл ""Хоёр жил гаруй шаардлага тавьсны эцэст ""Эрдэнэс Тавантолгой"" компанийн ногдол ашгийг ард түмэнд өгөх асуудлаар өнгөрсөн оны арванхоёрдугаар сарын 19-нд болсон хуралдаанаар тус компанийн хувьцааны 34 хувийг иргэдэд эзэмшүүлэх тогтоолын төслийг УИХ-аар хэлэлцүүлсэн. Гэвч сая оруулсан шинэ тогтоолын төсөлд энэ асуудлыг тусгасангүй. Энэ 34 хувийг ард түмэнд эзэмшүүлснээр нэг иргэнд 1,290 хувьцаа оногдох ёстой. Энэ нь 580,000 төгрөгийг нэг иргэнд олгох учиртай гэсэн үг. УИХ иргэдийнхээ эсрэг ажиллаж байна. Тиймээс дараагийн арга хэмжээгээ авч энэ тогтоолын төсөлд бүхэлд нь хориг тавихыг Монгол Улсын Ерөнхийлөгчид шаардлага хүргүүлнэ"" гэж ярив. Иргэн Г.Хажидмаа ""БЭТ Ж.Ганбат гэдэг хүн 2022 оны ногдол ашиг 116 мянган төгрөг өгнө гэнэ. Энэ мөнгөөр юу авч хүрэх вэ. Хоёр кг ааруул ч авч хүрэхгүй байна. Оны өмнө 580 мянган төгрөг тараах боломжтой гэж Засгийн газар ярьсан байсан. Гэтэл Цагаан сар дөхөнгүүт 116 мянган төгрөг өгнө гэж хэлүүлж байна.  Монгол Улсад олон нам байна. Улсынхаа төлөө зүтгэнэ гэж энэ намууд бий болсон байгаа. Гэтэл хөгжлийн бэрхшээлтэй иргэд, ахмад настан, ажил хийж боломжгүй хүмүүс дээр нэг ч нам ирж нэгдсэнгүй. Иргэн баян бол төр баян гэдэг үндсэн дээр эдийн засгийн эрх чөлөөтэй болгохын төлөө 2022 оны аравдугаар сараас хойш шаардсан тэмцсэн. Монголын ард түмнийг эдийн засгийн эрх чөлөөтэй болгох дээр энэ намуудын аль нь ч бидэнтэй нэгдэж, ногдол ашгийг шаардахгүй байна. Тиймээс Цагаан сарын өмнө 580 мянган төгрөгийг ард түмэн өг гэж шаардаж байгаа. Баялагтаа эзэн болгох бидний хөдөлгөөн үргэлжлэх болно. Ганц ""Эрдэнэс Тавантолгой""-гоос ногдол ашиг аваад зогсохгүй. Үүний дараа ""Эрдэнэс Монгол"" дээр байгаа алтан хувьцааг амь оруулахын төлөө тууштай тэмцэнэ. Иргэн бүр нэг алтан хувьцаатай гэдгээ мэдэж авах ёстой"" гэлээ.","
    Э.Тэмүүлэн, iKon.mn
  ","Ахмадууд нүцгэлж, ""Эрдэнэс Тавантолгойн"" ногдол ашгаас иргэн бүрд 580 мянган төгрөг өгөхийг шаардлаа"
01/17/2024 20:37:00,-УИХ-ын 2023 оны намрын ээлжит чуулганыг хааж УИХ-ын дарга Г.Занданшатар үг хэллээ.,https://ikon.mn//n/320j,"УИХ-ын 2023 оны намрын ээлжит чуулганыг хааж УИХ-ын дарга Г.Занданшатар үг хэллээ.  Тэрбээр ""УИХ-ын эрхэм гишүүд, хадагтай ноёд оо! УИХ-ын найм дахь удаагийн сонгуулиар бүрдсэн парламент намрын отгон чуулганаа өндөрлүүлж байна. Энэ удаагийн чуулган Үндсэн хуульд заасан ажлын 75 өдөр хуралдаж, 224 хууль, УИХ-ын 62 тогтоол баталлаа. Эрх зүйн шинэчлэл хийсэн чуулган боллоо.  Энэ чуулганыг бүхэлд нь шинэчлэлийн парламент байсан гэж дүгнэж болно. 2023 онд Монгол Улс 3.5 сая иргэнтэй болсон. Тиймээс УИХ ард түмний засаглах эрхийг хангах, төлөөлөх, хэрэгжүүлэх, цахим парламент байх зорилтоо хэрэгжүүллээ.  Олуулаа болохын хэрээр монголчууд их нүүдлийн зүг хөдөлж эхэллээ. Цэгцрэх хөдөлгөөний чуулган болсон гэж хэлмээр байна. Уламжлал шинэчлэл хоёрын тэнцвэр, хулгайч хууль зөрчигчдийг илрүүлэн шүүн шийтгэх их өөрчлөлтөд тэмүүлсэн хөдөлгөөн идэвхэжсэн цаг үеийг туулж байна.  Бужигнаантай ч нийгмийн бухимдалтай юм шиг санагдах энэ хөдөлгөөн эмх цэгцээ олох эерэг үйл явц юм. Ардчилал улам хэрсүүжиж, төлөвшинө. Үр дүнд нь Монгол улс хүчирхэгжиж, хүн бүр жаргалтай амьдрах нөхцөл бүрдэнэ. Нийгэмд бухимдал их байна гэсэн дүгнэлтийг судалгааны байгууллагууд гаргасан. Энэ нь шударга бус болон эдийн засгийн өсөлтийн хүртээмжгүй байдлаас шалтгаалж байна. Иргэдийн амьдрал сайжраагүй байхад эдийн засаг өсөж, инфляц нэг оронтой тоонд байна гэж ярих бухимдлыг үүсгэсэн гэжээ.  УИХ-аас байгуулагдсан Хянан шалгах түр хороо нотлох баримтыг шинжлэн судлах сонсголыг хоёр үе шаттай явуулж, 412 гэрчийг дуудан оролцуулсан. Өмнө нь өндөр дээд түвшний улс төрч, эрх мэдэл бүхий хууль сахиулагч, шударга бус замаар бизнес эрхлэгч гурав эрх ашгаараа нийлсэн тогтолцоо бүх юмыг далдалдаг байсан.  Эрхэм гишүүд ээ! Монгол Улс бол хүний эрх, эрх чөлөөг дээдэлсэн  үндсэн хуультай ардчилсан улс. Хэнээс ч хараат бус ажиллах шүүх засаглал, зөвлөлдөж, маргалдаж мэтгэлцэж хуулиа тогтоох парламентын засаглал, хэн нэгний нөлөөнд үл автах хэвлэл мэдээлэл бол ардчиллын дархлаа. Хэсэг бүлэг хүмүүс явцуу ашиг сонирхлоор ардчилалд халддаг байхыг хэрхэвч бид зөвшөөрөхгүй.  Өчигдөр би тролл гэдэг гадаад үг хэрэглэсэн. Үүнийг Гоголын зохиолд гардаг шиг амгүй албатууд гэж нэрлэвэл зохино. Нийгмийн сүлжээний нээлттэй бүтцийн ард нуугдсан асар их мөнгө, нарийн бүлэглэлүүд идэвхжиж байна. Энэ нь ардчилалд учирч буй эрсдэлд үзэгдэл хэмээн үзэж талсан сэргийлэх олон арга хэмжээ авч байгаа.  Авлигын эсрэг тэмцэл, тогтолцооны суурь шинэчлэл, эдийн засагт эерэг нөлөө үзүүлэх Засгийн газрын шийдвэр бүхнийг УИХ гацаа саадгүй баталсан. Гэхдээ Засгийн газар танхимын зарчмаар ажиллаж чадахгүй, байр сууриа нэгтгээгүй зэрэг асуудлын буруутан нь УИХ болдог жишиг тогтож, парламентын нэр хүндэд нөлөөлж байна.  Үндсэн хуулийн нэмэлт өөрчлөлтийг амилуулах маш чухал сонгуулийн жил эхэлж байна. 126 гишүүн, бүсчилсэн найман тойрог шинэ Монголын шинэ түүхийг бичнэ гэсэн хүлээлт байгаа. Энэ удаагийн сонгуульд намууд бодлогоор өрсөлдөх, нэг аймаг услах бус, бүс нутгийн хөгжил дэвшлийн төлөө өрсөлдөх ёстой.  Дэлхий дахинд үүссэн шинэ эрсдэл улс орны хөгжлийг хязгаарлагч хүчин зүйлүүд дотоодын эв нэгдлээ бэхжүүлэхийг шаардсаар байна. Улс төрийн хариуцлагын босго өндөрсөж энэ цаг үетэй хөл нийлүүлэх нь улс төрчдийн сорилт, сонголт юм. Тиймээс үйлдэл, үйл хэрэг бүрээрээ манлайлагч байгаа хэмээн эрхэм нөхдөөсөө хүсэж, УИХ-ын 2023 оны намрын нэгдсэн чуулган хаасныг мэдэгдье"" гэв. ","
    Н.Эрхбаяр, iKon.mn
  ",ФОТО: УИХ-ын найм дахь удаагийн сонгуулиар бүрдсэн парламентын намрын ОТГОН чуулган өндөрлөлөө
01/17/2024 17:56:00,УИХ-ын намрын ээлжит чуулганы нэгдсэн хуралдаан Төрийн ордонд болж байна.,https://ikon.mn//n/3204,"
17:56 2024/01/17
 Н.Нанзаддоржийг Монголын үндэсний олон нийтийн радио, телевизийн Үндэсний зөвлөлийн гишүүнээр, Б.Пүрэвдагва, Л.Цэдэвсүрэн нарыг Төрийн албаны зөвлөлийн гишүүнээр томилохыг УИХ-ын гишүүдийн олонх дэмжиж, баталсан юм.   Үргэлжлүүлэн УИХ-ын 2024 оны хаврын ээлжит чуулганаар хэлэлцэх асуудлын талаарх УИХ-ын тогтоолын төслийг баталсан юм. Үүнд: Хэлэлцэх асуудлын жагсаалт баталсны дараа намрын ээлжит чуулганаар хэлэлцэгдсэн дараах хуулийн төслүүдийг эцэслэн батлав. Үүнд:  Ийнхүү УИХ-ын 2023 намрын ээлжит чуулган завсарлаж байгаа юм.  
15:05 2024/01/17
 Өрийн удирдлагын тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг болж, батлагдсан юм. Энэ үеэр Улаанбаатар хотын бондын талаар УИХ-ын гишүүн Н.Ганибал болон Т.Доржханд нар байр сууриа илэрхийллээ.  УИХ-ын гишүүн Т.Доржханд: Монгол Улсын Засгийн газрын бондын үнэлгээ сайн биш, гадаадын хөрөнгө оруулалт байхгүй байгаа. Хойд хөрш маань дайнтай, урд хөрш ковидын нөхцөл байдлаас ангижраагүй, манай бүс нутагт хөрөнгө оруулалт байхгүй.  Энэ нөхцөлд Улаанбаатар хотод гадаад бонд гаргах эрх нээх гэж байгаа нь эрсдэл. Үе үеийн хотын дарга нар бонд гаргах, ажил хийх санал ярьдаг байсан. Дотоодын бондын зах зээлийг нээснээр өгөөжийн муруй үүсэж, зах зээлийн маркет тогтоосны дараа харилцаа үүсдэг. Зээлжих зэрэглэл тогтдог.  Манай Улаанбаатар хотод гадаад бүү хэл дотоодын бондын түүх байхгүй. Хэрэв Улаанбаатар хот бонд гаргаад төлж чадахгүй бол Засгийн газрын үнэт цааснууд эргэж дуудагдах нөхцөл байдал үүснэ.  Бондыг юунд зарцуулах, ямар нөхцөлөөр авах нь чухал. 2012 онд төмөр зам барина гээд мөнгө босгоод ирсэн төсөл, ТЭЗҮ байхгүй. Аргаа бараад төгрөг рүү шилжүүлж арилжааны банкууд дээр байршуулж байсан. Сүүлдээ зураг төсөл байхгүй болохоор зам барьж эхэлсэн.  Богино хугацаатай бонд босгох боломжтой. Гурван жилийн хугацаанд башингаа бариад зарж чадахгүй. Энэ хугацаанд төсөл удирдах чадвар Улаанбаатар хотод байгаа юу. УИХ-ын гишүүн Н.Ганибал: Нийслэл өрж тавиад хэрэгжүүлэх гэж буй төслийг хар л даа. Түгжрэлийг бууруулна гэсэн атал олон давхар орон сууц барина гэж байгаа юм. Нэг га газарт хэдэн хүн ногдох нягтаршлын асуудлыг сөргөөр нь оруулж ирлээ.  Энэ нь нийслэл түгжрэл, утааг бууруулах алсын хараа, төлөвлөлтийг олоогүй байна гэсэн үг. Дорноговь нэг нүүрсний уурхайтай. Жорк стандартын уурхай барина, хөрөнгө оруулаач гээд өмнөх Засаг дарга чинь дэлхийгээр тэнэж байсан.  Засгийн газраас том эрх мэдэлтэй хот суурин болох гэж байгаа юм уу. Асуудлаа бодитоор нь харахгүй үсчүүлж байна. Орон сууц барина гэдэг нь түгжрэлийг нэмэгдүүлж, утааг бууруулна гэсэн үг. Энэ хоёр урвуу хамааралтай. Иймэрхүү зүйлийг ойлгохгүйгээр мөнгө босгож яах юм.  УИХ-ын дарга Г.Занданшатар: Засгийн газрын оруулж ирж буй бүх тогтоолыг баталж байгаа. Үнэ бууруулна гээд тогтоолын төсөл баталсан хаана байна. Түгжрэл бууруулна гээд өчнөөн тэрбумаар нь баталсан хаана байгаа юм.  Бүгдийн баталж өгөөд байхад Засгийн газрын гишүүд яагаад УИХ-ыг загнаад байгаа юм. Улаанбаатарт орон сууц барьснаар түгжрэл буурахгүй. Налайх, Багануур дүүрэгт хот болгох хууль яасан бэ.  
13:55 2024/01/17
 УИХ-ын намрын ээлжит чуулганы нэгдсэн хуралдаан Төрийн ордонд болж байна.  Өнөөдрийн хуралдаанаар байнгын хороодын хэлэлцсэн хуулиудыг эцэслэн батлах бөгөөд УИХ-ын 2023 оны намрын ээлжит чуулганы хаалтын үйл ажиллагаа болно.  
15:05 2024/01/17
 Өрийн удирдлагын тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг болж, батлагдсан юм. Энэ үеэр Улаанбаатар хотын бондын талаар УИХ-ын гишүүн Н.Ганибал болон Т.Доржханд нар байр сууриа илэрхийллээ.  УИХ-ын гишүүн Т.Доржханд: Монгол Улсын Засгийн газрын бондын үнэлгээ сайн биш, гадаадын хөрөнгө оруулалт байхгүй байгаа. Хойд хөрш маань дайнтай, урд хөрш ковидын нөхцөл байдлаас ангижраагүй, манай бүс нутагт хөрөнгө оруулалт байхгүй.  Энэ нөхцөлд Улаанбаатар хотод гадаад бонд гаргах эрх нээх гэж байгаа нь эрсдэл. Үе үеийн хотын дарга нар бонд гаргах, ажил хийх санал ярьдаг байсан. Дотоодын бондын зах зээлийг нээснээр өгөөжийн муруй үүсэж, зах зээлийн маркет тогтоосны дараа харилцаа үүсдэг. Зээлжих зэрэглэл тогтдог.  Манай Улаанбаатар хотод гадаад бүү хэл дотоодын бондын түүх байхгүй. Хэрэв Улаанбаатар хот бонд гаргаад төлж чадахгүй бол Засгийн газрын үнэт цааснууд эргэж дуудагдах нөхцөл байдал үүснэ.  Бондыг юунд зарцуулах, ямар нөхцөлөөр авах нь чухал. 2012 онд төмөр зам барина гээд мөнгө босгоод ирсэн төсөл, ТЭЗҮ байхгүй. Аргаа бараад төгрөг рүү шилжүүлж арилжааны банкууд дээр байршуулж байсан. Сүүлдээ зураг төсөл байхгүй болохоор зам барьж эхэлсэн.  Богино хугацаатай бонд босгох боломжтой. Гурван жилийн хугацаанд башингаа бариад зарж чадахгүй. Энэ хугацаанд төсөл удирдах чадвар Улаанбаатар хотод байгаа юу. УИХ-ын гишүүн Н.Ганибал: Нийслэл өрж тавиад хэрэгжүүлэх гэж буй төслийг хар л даа. Түгжрэлийг бууруулна гэсэн атал олон давхар орон сууц барина гэж байгаа юм. Нэг га газарт хэдэн хүн ногдох нягтаршлын асуудлыг сөргөөр нь оруулж ирлээ.  Энэ нь нийслэл түгжрэл, утааг бууруулах алсын хараа, төлөвлөлтийг олоогүй байна гэсэн үг. Дорноговь нэг нүүрсний уурхайтай. Жорк стандартын уурхай барина, хөрөнгө оруулаач гээд өмнөх Засаг дарга чинь дэлхийгээр тэнэж байсан.  Засгийн газраас том эрх мэдэлтэй хот суурин болох гэж байгаа юм уу. Асуудлаа бодитоор нь харахгүй үсчүүлж байна. Орон сууц барина гэдэг нь түгжрэлийг нэмэгдүүлж, утааг бууруулна гэсэн үг. Энэ хоёр урвуу хамааралтай. Иймэрхүү зүйлийг ойлгохгүйгээр мөнгө босгож яах юм.  УИХ-ын дарга Г.Занданшатар: Засгийн газрын оруулж ирж буй бүх тогтоолыг баталж байгаа. Үнэ бууруулна гээд тогтоолын төсөл баталсан хаана байна. Түгжрэл бууруулна гээд өчнөөн тэрбумаар нь баталсан хаана байгаа юм.  Бүгдийн баталж өгөөд байхад Засгийн газрын гишүүд яагаад УИХ-ыг загнаад байгаа юм. Улаанбаатарт орон сууц барьснаар түгжрэл буурахгүй. Налайх, Багануур дүүрэгт хот болгох хууль яасан бэ.  
17:56 2024/01/17
 Н.Нанзаддоржийг Монголын үндэсний олон нийтийн радио, телевизийн Үндэсний зөвлөлийн гишүүнээр, Б.Пүрэвдагва, Л.Цэдэвсүрэн нарыг Төрийн албаны зөвлөлийн гишүүнээр томилохыг УИХ-ын гишүүдийн олонх дэмжиж, баталсан юм.   Үргэлжлүүлэн УИХ-ын 2024 оны хаврын ээлжит чуулганаар хэлэлцэх асуудлын талаарх УИХ-ын тогтоолын төслийг баталсан юм. Үүнд: Хэлэлцэх асуудлын жагсаалт баталсны дараа намрын ээлжит чуулганаар хэлэлцэгдсэн дараах хуулийн төслүүдийг эцэслэн батлав. Үүнд:  Ийнхүү УИХ-ын 2023 намрын ээлжит чуулган завсарлаж байгаа юм. ","
    Н.Эрхбаяр, iKon.mn
  ",Хүүхэд хамгааллын болон Органик бүтээгдэхүүний тухай зэрэг найман хуулийг эцэслэн батлав
01/17/2024 16:05:00,"Оюутолгойн ордод гэрээ хийх тухай асуудал яригдахад 2005, 2006 оноос Сингапурт очиж сууж байгаад Ашигт малтмалын тухай хуульд өөрчлөлт оруулсан. Монголын тал байгалийн баялагтай үнэ төлбөргүй хувьцаа эзэмших хуулийн төслийг үгүй хийсэн. “Айвэнхоу майнз” компанийн үүсгэн байгуулагч Роберт Фрийдланд гэдэг луйварчинд өгсөн.",https://ikon.mn//n/320d,"УИХ-ын 2023 оны намрын ээлжит чуулганы хаалтын хуралдаан өнөөдөр болж байгаа билээ.  Тус хуралдаанаар өнгөрсөн оны арванхоёрдугаар сарын 20-нд Засгийн газраас өргөн барьсан “Эрдэнэс Тавантолгой” хувьцаат компанийн хувьцааны талаар авах зарим арга хэмжээний тухай” УИХ-ын тогтоолын төслийг эцсийн хэлэлцүүлэг болж, 69.8 хувийн саналаар батлагдсан юм.  Хэлэлцүүлгийн үеэр тогтоолын төсөлтэй холбогдуулан анхаарах ёстой зүйл, заалтын талаар УИХ-ын гишүүн, Олимп, нийтийн биеийн тамир, спортын сайд Б.Бат-Эрдэнэ үг хэлэв.  Тэрбээр ""Монгол орны байгалийн баялагтай холбоотой зүйл тун хүнд. Одоо яригдаж буй Хөрөнгө оруулалтын тухай хуулийн цаад талд юу нуугдаж байна вэ. Хармагтайн ордоос эхлүүлээд томоохон орд газруудын хулгай хийх гээд сууж байгаа юм биш үү гэсэн хардлага байгаа.  Оюутолгойн ордод гэрээ хийх тухай асуудал яригдахад 2005, 2006 оноос Сингапурт очиж сууж байгаад Ашигт малтмалын тухай хуульд өөрчлөлт оруулсан. Монголын тал байгалийн баялагтаа үнэ төлбөргүй хувьцаа эзэмших хуулийн төслийг үгүй хийсэн. “Айвэнхоу майнз”-ын Роберт Фрийдланд гэдэг луйварчинд өгсөн. Тэр нь дамжаад Рио Тинтод өгсөн, өнөөдөр ямархуу байдалтай явж байгаа билээ. Улс орны газар шороотой зүйл дээр туйлын анхаарал болгоомжтой шийдвэр гаргах хэрэгтэй. Монголчууд өөрийнхөө орон гэрээр тоглож болохгүй гэж ярьдаг"" гэв.","
    Н.Эрхбаяр, iKon.mn
  ",Б.Бат-Эрдэнэ: Оюутолгойн ордыг “Айвэнхоу майнз”-ын Роберт Фрийдланд гэдэг луйварчинд өгсөн
01/17/2024 15:56:00,УИХ-ын тогтоолоор баталсан Авлигатай тэмцэх үндэсний хөтөлбөрийг хэрэгжүүлэх Үндэсний хороог байгуулах Засгийн газрын тогтоолын төслийг хэлэлцэн шийдвэрлэжээ.,https://ikon.mn//n/320c,"УИХ-ын тогтоолоор баталсан Авлигатай тэмцэх үндэсний хөтөлбөрийг хэрэгжүүлэх Үндэсний хороог байгуулах Засгийн газрын тогтоолын төслийг хэлэлцэн шийдвэрлэжээ. Авлигатай тэмцэх үндэсний хөтөлбөр нь “Алсын хараа-2050” Монгол Улсын урт хугацааны хөгжлийн бодлогыг хэрэгжүүлэх суурь нөхцөлийг бүрдүүлэх, үндэсний шударга ёсны тогтолцоог бэхжүүлэх замаар авлига, албан тушаалын гэмт хэргийг бууруулж, авлига, ашиг сонирхлын зөрчлөөс урьдчилан сэргийлэх эрх зүйн орчныг бэхжүүлэх, нийгмийн бүх түвшинд шударга ёсыг эрхэмлэсэн хандлагыг төлөвшүүлэн “Шинэ сэргэлтийн бодлого”-той уялдсан, 2023-2030 онд хэрэгжүүлэх дунд хугацааны зорилтот хөтөлбөр юм. Засгийн газраас яам, агентлаг, нутгийн өөрөө удирдах байгууллага болон нутгийн захиргааны байгууллага, төрийн өмчит болон төрийн өмчийн оролцоотой хуулийн этгээдийн авлигатай тэмцэх үйл ажиллагааны хэрэгжилтийг уялдуулан зохицуулах, хяналт тавих чиг үүргийг тус Үндэсний хороо хэрэгжүүлж ажиллана. Үндэсний хорооны бүрэлдэхүүнд: Авлигатай тэмцэх үндэсний хөтөлбөрийг хэрэгжүүлэх Үндэсний хороог байгуулснаар төсвөөс нэмэлт санхүүжилт шаардахгүй бөгөөд Авлигатай тэмцэх үндэсний хөтөлбөрийн хэрэгжилт эрчимжих ач холбогдолтой гэж үзлээ хэмээн Засгийн Газрын ХМОНХХ-ээс мэдээллээ.","
    Б.МАНЛАЙ, IKON.MN
  ",Авлигатай тэмцэх хөтөлбөрийг хэрэгжүүлэх Үндэсний хороог ЗГХЭГ-ын дарга ахална
01/17/2024 14:53:00,-УИХ-ын 2023 оны намрын ээлжит чуулганы хаалтын хуралдаан Төрийн ордонд болж байна.,https://ikon.mn//n/3207,"УИХ-ын намрын ээлжит чуулганы хаалтын хуралдаан Төрийн ордонд өнөөдөр/2024.01.17/ болж байна.  Энэ үеэр хэлэлцэх асуудлын өмнө УИХ-ын дарга Г.Занданшатар Хөрөнгө оруулалтын тухай хуулийн төслийн талаар мэдээлэл өглөө.  Тэрбээр ""УИХ-ын гишүүд ээ, бид Үндсэн хуулиа эрхэмлэн, төр ард түмний язгуур ашгийг дээдэлж ажиллахаар тангараг өргөсөн. УИХ бол ард түмний төлөөлөгчийн байгууллага. Тиймээс УИХ-д 156 албан бичгээр Хөрөнгө оруулалтын тухай хуулийн төслийг хойшлуулах санал ирсэн. Мөн олон мянган иргэдийн гарын үсэгтэй бичиг ирсэн.  Ард түмэн эсэргүүцэж байгаа учраас Хөрөнгө оруулалтын тухай хуулийн төслийг хэлэлцэх эсэх асуудлыг хойшлуулж байна.  Гэхдээ анхааруулж хэлэхэд парламентад суудалтай улс төрийн намуудын удирдлагууд зөвшилцөөд Баялгийн сангийн тухай хууль, Хөрөнгө оруулалтын тухай хууль, Бүсийн хөгжлийн тухай хууль, Худалдаа аж үйлдвэрийн танхимын хуультай уялдуулж хэлэлцэх ёстой гэсэн зарчмын санал ирсэн. УИХ дахь Ардчилсан Намын бүлэгт энэ хуулийн талаар хэлэлцэж санал дүгнэлт гаргах эрх байгаа. Үндэсний Аюулгүй Байдлын Зөвлөмжийн үзэл баримтлалтай нийцэхгүй байна гэж УИХ-ын гишүүн үзсэн бол байнгын хороо, намын бүлгээрээ дамжуулж санал дүгнэлт ирүүлэх ёстой. Гэвч Ардчилсан Намын бүлэг энэ талаар санал дүгнэлт ирүүлээгүй"" хэмээн хэллээ. УИХ-ын намрын чуулган өнөөдөр өндөрлөнө.","
    Н.Эрхбаяр, iKon.mn
  ",Г.Занданшатар: Ард түмэн эсэргүүцэж байгаа учраас Хөрөнгө оруулалтын хуулийн төслийг хэлэлцэх эсэх асуудлыг хойшлууллаа
01/17/2024 13:55:00,"Монгол улсаас Япон улсад суух Онц бөгөөд Бүрэн эрхт Элчин сайд Б.Баярсайханыг Итгэмжлэх жуух бичгээ өргөн барьсантай холбогдуулан Гадаад харилцааны яамнаас хоёр улсын эдийн засгийн харилцаа, хамтын ажиллагааг жуулчдын тоог нэмэгдүүлэх зорилгоор энэ сарын 15-нд Токио хотноо хүндэтгэлийн арга хэмжээг зохион байгуулагдсан байна.",https://ikon.mn//n/3203,"Монгол улсаас Япон улсад суух Онц бөгөөд Бүрэн эрхт Элчин сайд Б.Баярсайханыг Итгэмжлэх жуух бичгээ өргөн барьсантай холбогдуулан Гадаад харилцааны яамнаас хоёр улсын эдийн засгийн харилцаа, хамтын ажиллагааг жуулчдын тоог нэмэгдүүлэх зорилгоор энэ сарын 15-нд Токио хотноо хүндэтгэлийн арга хэмжээг зохион байгуулсан байна.  Сангийн сайд Б.Жавхлан тус арга хэмжээнд оролцох үеэрээ 50 гаруй жилийн түүхэн харилцаатай манай хоёр улсын хамтын ажиллагааг шинэ агуулгаар баяжуулах, Монгол Улсын Засгийн газраас дэвшүүлсэн “Шинэ сэргэлтийн бодлого”-ын хүрээнд эдийн засгийн тэргүүлэх салбаруудад Японы хувийн хэвшлийнхнийг хөрөнгө оруулж, хамтарч ажиллахыг уриалсан аж. Түүнчлэн Монгол Улсын Засгийн газраас гадаад, дотоодын хөрөнгө оруулагчдын эрх ашгийг хамгаалах, төрийн үйлчилгээний салбарт төр, хувийн хэвшлийн түншлэлийг бэхжүүлэх, хөрөнгө оруулалтыг дэмжих, татварын болон хөрөнгө оруулалтын орчныг сайжруулах чиглэлээр хууль, эрх зүйн орчныг бүрдүүлэн ажиллаж байгааг танилцуулжээ. Япон улсын Парламентын Зөвлөхүүдийн болон Төлөөлөгчдийн танхимын Япон, Монголын найрамдлын бүлгийн 17 гишүүн, Гадаад хэргийн дэд сайд Ё.Цүгэ, Батлан хамгаалахын дэд сайд Ш.Миякэ, Сангийн дэд сайд М.Канда зэрэг улс төр, эдийн засаг, хувийн хэвшил, олон нийт, соёлын салбарын 600 гаруй төлөөлөл тус хүндэтгэлийн арга хэмжээнд оролцсон байна.   Эх сурвалж: Сангийн Яам","
    Н.Эрхбаяр, iKon.mn
  ","Эдийн засгийн тэргүүлэх салбаруудад Японы хувийн хэвшлийнхнийг хөрөнгө оруулж, хамтарч ажиллахыг Сангийн сайд уриалав"
01/17/2024 12:35:00,"Улсын Их Хурал (УИХ)-ын гишүүн А.Адъяасүрэн тэргүүтэй Ардчилсан Нам (АН)-ын гишүүд Үндсэн хуулийн цэцэд хандлаа. Өнгөрсөн оны долдугаар сард Засгийн газраас өргөн мэдүүлсэн ""Хөрөнгө оруулалтын тухай хууль"" нь Үндсэн хууль зөрчсөн талаар тэд мэдэгдсэн юм. Тиймээс УИХ-ын дарга Г.Занданшатарыг хууль зөрчсөн гэж гомдол гаргажээ.",https://ikon.mn//n/31zz,"Улсын Их Хурал (УИХ)-ын гишүүн А.Адъяасүрэн тэргүүтэй Ардчилсан Нам (АН)-ын гишүүд Үндсэн Хуулийн Цэц (ҮХЦ)-д хандлаа. Өнгөрсөн оны долдугаар сард Засгийн газраас өргөн мэдүүлсэн ""Хөрөнгө оруулалтын тухай хууль"" нь Үндсэн хууль зөрчсөн талаар тэд мэдэгдсэн юм. Тиймээс УИХ-ын дарга Г.Занданшатарыг хууль зөрчсөн гэж гомдол гаргажээ. Энэ талаар УИХ-ын гишүүн А.Адъяасүрэн ""Одоо хэлэлцэж буй Хөрөнгө оруулалтын тухай хуулийн төслийг шаардлага хангаагүй гэж үзэж УИХ-ын дарга Г.Занданшатарыг Үндсэн хуулийн цэцэд өглөө. Энэ хуулийн төсөл үндэсний аюулгүй байдалтай зөрчилдөж байгаа тул бид дараагийн арга хэмжээг авч байна.  2013 оны хуулийн зургаадугаар бүлэгт заасан ""Гадаадын хөрөнгө оруулалттай төрийн өмчит компаниудын зохицуулалт"" гэж заалт байсныг шинэ хуулийн төслөөр ор тас алга болсон. Ингэснээр Үндэсний аюулгүй байдалд ноцтой зөрчил үүсэж байна. Энэ бүлэгт Монголын стратегийн салбарт буюу тодруулбал банк, уул уурхай, харилцаа холбооны салбарт гадаадын иргэн хөрөнгө оруулалт хийхээр бол 33 хувиас хэтрэхгүй байх талаар тусгасан. Энэ заалтыг авч хаяснаар гадаадын иргэд манай чухал салбаруудад хөрөнгө оруулах, хувьцаа эзэмшихдээ төрөөс зөвшөөрөл авах шаардлагагүй болж байна"" гэж ярилаа. АН-ын төлөөлөл Хөрөнгө оруулалтын тухай хуулийн төслийн асуудлаар хоёр дахь удаагаа Үндсэн хуулийн цэцэд хандаж байгаа талаар мэдээлэв. Өнгөрсөн оны зургаадугаар сард УИХ-аар анх хэлэлцэхэд нь сөрөг хүчний зүгээс цэцэд хандсан аж.  Сонгууль дөхсөн энэ үед ийм ноцтой хуулийн төслийг оруулж ирээд батлах гэж зүтгэж буйд АН-ын төлөөлөл дургүйцэж байгаагаа илэрхийлсэн юм.   ","
    Э.Тэмүүлэн, iKon.mn
  ",А.Адъяасүрэн: Ч.Хүрэлбаатарын хууль Үндэсний аюулгүй байдалд заналхийлж байна
01/17/2024 11:37:00,Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Европын Сэргээн Босголт Хөгжлийн Банкны/ЕСБХБ/ ерөнхийлөгч Одил Рена Бассотой уулзлаа.,https://ikon.mn//n/31zq,"Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Европын Сэргээн Босголт Хөгжлийн Банкны/ЕСБХБ/ ерөнхийлөгч Одил Рена Бассотой уулзлаа. Өнгөрсөн 17 жилийн хугацаанд тус банк Монгол Улсын Засгийн газрын болон хувийн хэвшлийн нийт 137 төсөлд зээл болон хөрөнгө оруулалт хэлбэрээр санхүүжилт олгосон нь эдийн засгийг төрөлжүүлэх, хөгжүүлэхэд үнэтэй хувь нэмэр болсныг Ерөнхий сайд уулзалтын эхэнд тэмдэглэлээ. Мөн Улаанбаатар-Дарханы чиглэлийн замд нэмэлт хоёр эгнээ барих төслийг хамтран хэрэгжүүлж байгаад талархал илэрхийлээд цаашид хамтын ажиллагааг өргөжүүлэх, тухайлбал Монгол Улсад нэн тулгамдсан нийслэлийн авто замын дэд бүтэц, гарц, метро барих, хилийн боомтын шинэчлэл, боомт чиглэлийн зам барих төслүүдийг хамтран хэрэгжүүлэх талаар санал солилцлоо. Уулзалтаар сэргээгдэх эрчим хүчний салбарт хэрэгжүүлж буй төслүүдийн талаар мөн ярилцаж, салхин цахилгаан станцын төслүүдийг амжилттай хэрэгжүүлэх нь Монгол Улс ногоон эрчим хүчинд шилжихэд томоохон хувь нэмэр болно гэдгийг талууд тэмдэглэлээ. Монгол Улсын Засгийн газраас хэрэгжүүлж буй ногоон хөгжил, эрчим хүчний сэргэлтийг дэмжиж, хамтран ажиллахад бэлэн байгаагаа Европын Сэргээн Босголт Хөгжлийн банкны ерөнхийлөгч Одил Рена Бассо илэрхийллээ. ӨВЛИЙН АЯЛАЛ ЖУУЛЧЛАЛЫГ ХӨГЖҮҮЛЭХ БОЛОМЖИЙН ТАЛААР ШВЕЙЦАРЫН ЕРӨНХИЙЛӨГЧТЭЙ УУЛЗАХ ҮЕЭР ЯРИЛЦЛАА Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Швейцарын Холбооны Улсын Холбооны Ерөнхийлөгч хатагтай Виола Патришиа Амхердтай нэгдүгээр сарын 16-нд уулзлаа. 2024 оны Холбооны Ерөнхийлөгчөөр томилогдсон Виола Амхердад Монгол Улсын Ерөнхий сайд Л.Оюун-Эрдэнэ баяр хүргэв. Монгол Улс, Швейцарын Холбооны Улс хооронд дипломат харилцаа тогтоосны 60 жилийн ой энэ онд тохиож буй бөгөөд талууд түүхэн ойгоо өргөн хүрээнд тэмдэглэж, хоёр улсын харилцаа, хамтын ажиллагааг эрчимжүүлнэ гэдэгт итгэж буйгаа Ерөнхий сайд илэрхийллээ. Түүнчлэн Монгол Улсын нийгэм, эдийн засгийн хөгжилд Швейцарын талаас оруулсан хувь нэмрийг Ерөнхий сайд Л.Оюун-Эрдэнэ цохон тэмдэглэв. Швейцарын хөгжлийн хөтөлбөрийн хүрээнд манай улсын хөдөө аж ахуй, уул уурхай, боловсрол болон нийгмийн бусад салбарт амжилттай хэрэгжсэн төслүүд нь ядуурлыг бууруулах, иргэдийн амьжиргааг дээшлүүлэх, эдийн засгийг төрөлжүүлэх, ардчиллыг бэхжүүлэхэд чухал ач холбогдолтой байсан. Монгол, Швейцарын байгаль, цаг уурын төстэй байдлыг харгалзан өвлийн аялал жуулчлалыг манай улсад хөгжүүлэх боломжийг талууд хэлэлцэв. 2024 оны Швейцарын Холбооны Улсын Холбооны Ерөнхийлөгч Виола Амхерд нь Холбооны батлан хамгаалах, спорт, иргэний хамгааллын асуудлыг хариуцдаг тул манай улсын хилийн цэргийн чадавхыг бэхжүүлэх чиглэлд хамтын ажиллагаа хөгжүүлэх талаар санал солилцов.   Эх сурвалж: ЗГХМОНХХ","
    Д.Янжиндулам, ikon.mn
  ","Эрчим хүчний сэргэлтийг дэмжиж, хамтран ажиллахаа ЕСБХБ-ны ерөнхийлөгч илэрхийлжээ"
01/17/2024 11:21:00,"Монголын Үндэсний Олон Нийтийн Радио Телевиз (МҮОНРТ)-ийн Үндэсний зөвлөлд нэр дэвшсэн ""Жавзандамба хутагт"" төвийн багш, Хансүр гавж Н.Нанзаддоржийн сонсголд оролцсон гишүүд хаалттай хуралдаж, түүнийг санал нэгтэйгээр дэмжжээ.",https://ikon.mn//n/31zm,"Монголын Үндэсний Олон Нийтийн Радио Телевиз (МҮОНРТ)-ийн Үндэсний зөвлөлд нэр дэвшсэн ""Жавзандамба хутагт"" төвийн багш, Хансүр гавж Н.Нанзаддоржийн сонсголд оролцсон Төрийн байгуулалтын байнгын хорооны гишүүд хаалттай хуралдаж, түүнийг санал нэгтэйгээр дэмжжээ. Байнгын хорооны санал дүгнэлтийг УИХ-ын чуулганы өнөөдрийн(2024.01.17) хуралдаанаар хэлэлцэж, түүнийг томилох эсэхийг эцэслэн шийднэ. Нэр дэвшигч Ноовойн Нанзаддорж нь 1973 онд Улаанбаатар хотод төрсөн.  Өмнө нь МҮОНРТ-ийн Үндэсний зөвлөлийн гишүүнээр ажиллаж байсан тэргүүн хамба Д.Жавзандоржийн чөлөөлөгдөх хүсэлтийг хүлээн авсан аж. Төв телевизийн Үндэсний зөвлөл 15 гишүүнтэй бөгөөд үүнээс долоог нь УИХ-аас, дөрвөн гишүүнийг Ерөнхийлөгчийн Тамгын Газар (ЕТГ)-аас, үлдсэн дөрвийг нь Ерөнхий сайдаас нэр дэвшүүлдэг. Н.Нанзаддоржийг ЕТГ-аас нэр дэвшүүлсэн юм. ОНРТ-ийн хуульд ямар хүмүүс Үндэсний зөвлөлд нэр дэвшихийг тодорхой заасан байдаг бөгөөд энэ дагуу хүмүүсийг сонгодог. Гишүүний бүрэн эрхийн хугацаа зургаан жил байна.  Үндэсний зөвлөлийн бүрэлдэхүүнд түүх уламжлал, ёс заншил, соёл урлаг, утга зохиол, шинжлэх ухааны чиглэлээр үйл ажиллагаа явуулдаг төрийн бус байгууллагууд тухайн чиглэлээр мэргэшсэн хүний нэрийг Монгол Улсын Ерөнхийлөгчид; эрх зүй, гадаад харилцаа, сэтгүүл зүй, эрүүл мэнд, боловсрол, биеийн тамир, спорт, байгаль орчин, хөдөлмөр, нийгмийн хамгааллын чиглэлээр үйл ажиллагаа явуулдаг төрийн бус байгууллагууд тухайн чиглэлээр мэргэшсэн хүний нэрийг Улсын Их Хуралд; эдийн засаг, бизнес, техник технологи, удирдлага менежментийн чиглэлээр үйл ажиллагаа явуулдаг төрийн бус байгууллагууд тухайн чиглэлээр мэргэшсэн хүний нэрийг Засгийн газарт тус тус санал болгоно гэж заажээ.","
    Э.Тэмүүлэн, iKon.mn
  ",Хансүр гавж Н.Нанзаддоржийг МҮОНРТ-ийн Үндэсний зөвлөлийн гишүүнээр сонгохыг дэмжив
01/17/2024 10:52:00,"-Улсын Их Хурал (УИХ)-ын чуулганы нэгдсэн хуралдаанаар Төрийн болон орон нутгийн өмчит, өмчийн оролцоотой зарим компаниудын нүүрс олборлолт, борлуулалт, тээвэрлэлтийн талаарх тайланг хянан хэлэлцлээ.",https://ikon.mn//n/31zj,"Улсын Их Хурал (УИХ)-ын чуулганы нэгдсэн хуралдаанаар Төрийн болон орон нутгийн өмчит, өмчийн оролцоотой зарим компаниудын нүүрс олборлолт, борлуулалт, тээвэрлэлтийн талаарх тайланг хянан хэлэлцлээ. Энэ талаарх нотлох баримт цуглуулах, судлах, иргэд олон нийтийг мэдээллээр хангах зорилгоор байгуулагдсан Хянан шалгах түр хороог Хууль зүйн сайд Б.Энхбаяр ахалж буй. Тэрбээр тус хорооны тайланг чуулганы төгсгөлд танилцууллаа. Ажлын хэсэг нийт 3.1 сая гаруй хуудас баримт материалыг хамруулсан хянан шалгалтыг 72 хоногийн хугацаанд хийж нотлох баримтыг шинжлэн судлах нээлттэй сонсголыг хоёр үе шаттай зохион байгуулсан талаар дэлгэрэнгүй мэдээлэл хийв. Орон нутгийн өмчит ""Тавантолгой"" ХК-ийн хувьд, Өмнөговь аймгийн Иргэдийн төлөөлөгчдийн хурлаас 51 хувийн хувьцаа эзэмшигчийн төлөөллөө үр нөлөөтэй хэрэгжүүлээгүйгээс нөлөө бүхий хувьцаа эзэмшигч болон түүний хамаарал бүхий этгээд компанийн ТУЗ-ийн дарга, гүйцэтгэх захирлаар ажиллаж байсан, улс төрд нөлөөлөл орсон, ТУЗ-ийн гишүүдийн хамаарал бүхий нүүрсний гэрээ, ажлын гүйцэтгэл, нүүрс худалдана авч байсан талаар болон үүнийг нотлох архивын баримтыг устгасан байж болзошгүй талаар Б.Энхбаяр онцлов.  Тодруулбал 2011-2023 онд нийт 944 гэрээгээр 13.3 их наяд төгрөгийн худалдан авах ажиллагаа зохион байгуулснаас хяналт шалгалтад 500 сая төгрөгөөс дээш үнийн дүн бүхий нийт 11.5 их наяд төгрөгийн 92 төсөл, арга хэмжээний  худалдан авах ажиллагааг хамруулан нягтлахад 4.8 их наяд төгрөгийн дүн бүхий 40 төслийн худалдан авах ажиллагаа хуульд нийцээгүй болохыг тогтоосон байна.  Тэр ч бүү хэл 2011-2014 оны худалдан авах ажиллагааны төлөвлөгөө, тайлан тус компанийн архивт байхгүй, ор тас алга болсон нь гайхмаар. Түүнчлэн тус компани 2011-2023 оны хооронд 398 гэрээгээр 110.1 сая тонн буюу 20.2 их наяд төгрөгийн борлуулалт хийсэн бөгөөд үүнийг сарын дундаж үнэ тогтоох аргачлалын үнэтэй нь харьцуулж үзэхэд алдагдсан боломжийн зардал ойролцоогоор 826.4 сая ам.долларт хүрчээ.  ""Эрдэнэс Тавантолгой” ХК, “Тавантолгой” ХК-аас нүүрс худалдан авч, экспортолсон аж ахуйн нэгжүүдэд олгосон “С” төрлийн зөвшөөрлийн бичгийн 2010-2017 оны анхан шатны бичиг баримт төрийн байгууллагуудад хадгалагдаагүйгээс хяналт шалгалт хийх боломжгүй, “С” зөвшөөрлийн бичиг олголтын үйл ажиллагаа, түүнээс төвлөрүүлсэн мөнгөн хөрөнгийн зарцуулалтад дээд шатны болон хөндлөнгийн аудитын байгууллагаас хяналт шалгалт хийгдээгүй, холбогдох ажлын хэсгийн дарга нар нь ажил, үүргээ гүйцэтгэх явцдаа авлига, албан тушаалын гэмт хэрэгт холбогдож, ял шийтгэгдэж байсныг Хянан шалгах түр хорооны дарга Б.Энхбаяр танилцуулгадаа дурдав. Компани, төмөр зам, нүүрс баяжуулах үйлдвэр, усан хангамж, кокс-эрчим хүчний үйлдвэр зэрэг үйлдвэрлэлийн үйл ажиллагаанд хамаарах, нэмүү өртөг шингээх найман төсөлд нийт 5,024.7 тэрбум төгрөг, Засгийн газар, ТУЗ-ийн холбогдох шийдвэрийн дагуу компанийн үндсэн үйл ажиллагаанд үл хамаарах Богдхан төмөр зам, Газрын тос дамжуулах хоолой зэрэг төсөлд 463.2 тэрбум зарцуулж, Тавантолгой түлш ХХК-д 1,069.4 тэрбум төгрөгийн санхүүжилт, “Багануур” ХК, “Шивээ Овоо” ХК-д нийт 63.3 тэрбум төгрөгийн зээл тус тус олгосон байх агаад төмөр замын таван төсөлд мөнгөн хөрөнгө болон нүүрсээр нийт 4,643.3 тэрбум төгрөгийн санхүүжилт өгснөөс Тавантолгой-Зүүнбаян чиглэлийн төмөр замын төсөл бүрэн хэрэгжиж, Тавантолгой-Гашуунсухайт чиглэлийн төмөр замын төслийн бүтээн байгуулалтын ажил дууссан бөгөөд Богдхан төмөр замын төсөл судалгааны ажлын түвшинд зогсжээ. Эдгээр төслийн захиалагч болох “Монголын төмөр зам” ХХК, “Тавантолгой төмөр зам” ХХК-ууд ерөнхий гүйцэтгэгч Барилга, инженерийн цэргийн удирдах газар, “Улаанбаатар төмөр зам” ХНН, “Бодь интернэшнл” ХХК-тай шууд гэрээ байгуулсан, холболтын төмөр замын 218.0 тэрбум төгрөгийн, Тавантолгойн нүүрс ачилтын логистикийн төвийн 217.5 тэрбум төгрөгийн үнийн дүн бүхий ЕРС гэрээг магадлалаар баталгаажуулаагүй зураг төсөл, үнийн дүнд үндэслэн байгуулж, барилга угсралтын ажлыг эхлүүлсэн бөгөөд ТЭЗҮ-ийн дүнг үндэслэн гэрээний үнийн дүнг 95.7 тэрбум төгрөгөөр нэмэгдүүлсэн байна. Тавантолгой-Зүүнбаян чиглэлийн төмөр замаар нийт 2.3 сая тонн ачаа тээвэрлэсэн хэдий ч зүтгүүр, вагоны тоо хангалтгүйгээс төмөр замын ашигт ажиллагаа ТЭЗҮ-д заасан хэмжээнд хүрээгүй байна. Тавантолгой-Гашуунсухайт чиглэлийн төмөр замаар нийт 488.4  мянган тонн нүүрс тээвэрлэсэн бөгөөд одоогоор зураг төслийн ажил үргэлжилж буй хил холболтын төмөр зам ашиглалтад орсноор эхний жилд 10.6 сая тонн, хоёр дахь жилд 21.1 сая тонн, гурав дахь жилд 26.4 сая тонн, 4-20 дахь жилүүдэд тус бүр 31.9 сая тонн, 21-30 дахь жилүүдэд тус бүр 50.2 сая тонн нүүрс тээвэрлэхээр байна. Монгол Улсын гаалийн байгууллага экспортолсон нийт нүүрсийг бүртгэхдээ тухайн худалдан авч буй талын бүртгэлтэй улсын нэрээр статистикт оруулдгийг тайлбарлаад манай улсаас БНХАУ-аас бусад улс руу экспортолж буй нүүрс нь БНХАУ-ын хилээр гарч тус улсын гаалийн байгууллага хэрхэн бүртгэж байгааг тодорхойлох боломжгүй байгааг онцлов.  Ямартай ч Монголоос гарч буй нүүрсний хэмжээг Дэлхийн банк, НҮБ, Дэлхийн худалдааны байгууллагын мэдээлэлтэй харьцуулахад зөрүү нь 39 мянган тонн гарчээ. Мөн манай улсын 2013-2022 оны хооронд экспортолсон нийт нүүрсний биет хэмжээг, Хятадын нүүрсний экспорт, импортын статистик мэдээллийн платформ дахь Монгол Улсаас импортолсон нүүрсний тоон мэдээлэлтэй тулган шалгаж, БНХАУ-аас бусад улс орон руу экспорт хийсэн дүнг оруулж тооцоход 980.0 мянган тонн илүү, оруулаагүй тохиолдолд 6.1 сая тонн дутуу гарсан байна. Цагаан хадны бүсэд байрлах нүүрс ачих, буулгах 36 терминалын пүүний программд бүртгэгдсэн ачилтын мэдээлэл болон Гаалийн ерөнхий газрын CAIS систем дэх гаалийн бүрдүүлэлтийн дотоод манифестын өгөгдлийг MS Access программ уншуулан тулган баталгаажуулалт хийхэд олон улсын тээврийн “С” зөвшөөрөл бүхий 487 хуулийн этгээдээс 246 тээвэрлэгч нь нийт 52,030 удаагийн тээвэрлэлтээр 5.2 сая тонн нүүрсийг улсын хилээр гаалийн бүрдүүлэлтгүй гаргасан байж болзошгүй байгааг сайд онцоллоо. Өмнөговь аймгийн Ханбогд суманд гаалийн хяналтын талбай, автотээврийн зогсоол, кемпийн зориулалттай газрыг 2020-2022 онд дуудлага худалдаагаар худалдаагүй бөгөөд дуудлага худалдааны анхны үнэ төлөгдөөгүй байхад газар олгон дараа нь нөхөн төлүүлж, түүнчлэн гадаадын хөрөнгө оруулалттай 34 аж ахуйн нэгжид, 42 эзэмших эрхийн гэрчилгээгээр 475.3 га газар олгосон, мөн хоёр хуулийн этгээдэд 4,100 га газрыг эрчим хүчний зориулалтаар хууль бусаар эзэмшүүлснийг тэрбээр дурдлаа.  “Бор тээгийн уурхайн гэрээт олборлогчийг сонгон шалгаруулах” нээлттэй тендер шалгаруулалтыг цахим хэлбэрээр гурван удаа зохион байгуулахдаа тендер шалгаруулалтын шаардлага хангаагүй этгээдийн ерөнхий нөхцөл, санхүү болон техникийн чадавхад нийцүүлэн, тендерийн бичиг баримтад өөрчлөлт оруулан шалгаруулж, гэрээ байгуулсан нь нэг этгээдэд давуу байдал үүсгэсэн гэж үзэх үндэслэлтэй байгааг дүгнэв. Түр хорооноос танилцуулсан “Эрдэнэс Тавантолгой” ХК, “Тавантолгой” ХК-ийн нүүрс олборлолт, борлуулалт, тээвэрлэлт, экспорт, бусад бараа, ажил, үйлчилгээ худалдан авах үйл ажиллагаанд хяналт шалгалт хийсэнтэй холбогдуулан авах арга хэмжээний тухай” УИХ-ын тогтоолын төсөл: Уг тогтоолыг батлах санал хураалт явуулж, гишүүдийн олонх дэмжсэнээр баталсан юм. Ийнхүү нотлох баримтыг шинжлэн судлах нүүрсний сонсголын тайлан, санал, дүгнэлтийг хэлэлцэж, Хянан шалгах түр хороо татан буугдсанд тооцов.","
    Э.Тэмүүлэн, iKon.mn
  ",ДҮГНЭЛТ: 5.2 сая тонн нүүрс сураггүй болжээ
01/17/2024 10:51:00,Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцож байна. Энэ үеэр Транспэрэнси Интернэшнл байгууллагын ерөнхий захирал Франсуа Валериантай уулзлаа.,https://ikon.mn//n/31zk,"Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцож байна. Энэ үеэр Транспэрэнси Интернэшнл байгууллагын ерөнхий захирал Франсуа Валериантай уулзлаа. Уулзалтын үеэр Ерөнхий сайд Л.Оюун-Эрдэнэ Монгол Улс дахь авлигын гэмт хэргийг бууруулахад хууль эрх зүйн хүрээнд хийгдэж буй зарим ажлаас танилцуулав. Монгол Улсын Засгийн газар 2023 оныг “Авлигын эсрэг жил” болгон зарлаж, “Авлигатай тэмцэх үндэсний хөтөлбөр” баталж, авлигатай хийх тэмцлийг системийн түвшинд авч үзсэн учраас өмнөх жилүүдээс илүү олон авлигын хэрэг илчлэгдсэн. Тиймээс 2023 оны Авлигын төсөөллийн индексээр Монгол Улсын авлигын үзүүлэлт хойш татагдах байх. Гэхдээ Засгийн газар авлигатай системийн, эрхзүйн түвшинд тэмцэж, авлигаас ангижрах зорилтоо тууштай хэрэгжүүлнэ. Авлигын төсөөллийн индексээр ухрах нь авлигачдад өөрсдийгөө хамгаалахад таатай шалтаг болох эрсдэлтэй. Иймд Монгол Улсын энэхүү бодит нөхцөл байдлыг авч үзэх нь авлигатай хийх тэмцэлд чухал нөлөөтэй гэж хүсэж байгаагаа илэрхийллээ. Транспэрэнси Интернэшнл байгууллагын ерөнхий захирал Франсуа Валериан Монгол Улсын Засгийн газар авлигатай хийж буй тэмцлээ цаашид тууштай  үргэлжлүүлэхэд дэмжлэг үзүүлэхээ илэрхийллээ. Авлигын олон асуудлыг ил болгосон нь хэсэг хугацаанд тухайн улсынхаа нийгэмд бухимдал үүсгэж, үл ойлголцолд хүргэж болох ч гэлээ авлигатай тэмцсэнээр эдийн засаг хүртээмжтэй болж байгааг иргэд, олон нийт ойлгож дэмжсэнээр ялах боломж нэмэгддэг. Тиймээс бид авлигатай тэмцэж байгаа Монгол шиг орныг цаашид ч дэмжсээр байх болно гэв. Мөн шүгэл үлээгчдийг эрх зүйн орчноор хангахад илүү анхаарах хэрэгтэйг зөвлөлөө. Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Бүгд Найрамдах Сингапур Улсын Ерөнхийлөгч Тарман Шанмугаратнамтай уулзлаа. Ерөнхий сайд Л.Оюун-Эрдэнэ Бүгд Найрамдах Сингапур Улсад хийсэн албан ёсны айлчлалаар тохирсон зүйлсийг бодит ажил хэрэг болгоход хоёр тал нягт хамтран ажиллаж буйд сэтгэл хангалуун байгаагаа илэрхийлээд, Зүүн өмнөд Ази дахь чухал түнш болох Сингапур Улстай харилцан ашигтай худалдаа, эдийн засгийн хамтын ажиллагааг өргөжүүлэн хөгжүүлэхэд тэргүүлэх ач холбогдол өгдгөө цохон тэмдэглэлээ. Түүнчлэн хуримтлалын нэгдсэн сангийн тогтолцоог Монгол Улсын онцлогт тохируулан нэвтрүүлэх ажил амжилттай хэрэгжиж буйг сайшаан тэмдэглэж, цаашид Сингапур Улсаас Төрийн орон сууцжуулалтын туршлага, загвараас суралцаж, Монгол Улсын нөхцөл байдал, газар зүйн онцлог, уур амьсгал, санхүүгийн чадамжтай уялдуулан хот байгуулалт, орон сууцны төлөвлөлт, загвар, технологи, менежментийг нутагшуулах чиглэлд үргэлжлүүлэн хамтран ажиллах сонирхлоо илэрхийллээ.
 
Хоёр улсын хооронд шууд нислэг эхлүүлэх боломжийг судалж, аялал жуулчлал хөгжүүлэх замаар хоёр талын харилцаа, хамтын ажиллагааг эдийн засгийн агуулгаар баяжуулах боломжуудын талаар санал солилцов.   Эх сурвалж: ЗГХМОНХХ  ","
    Б.МАНЛАЙ, IKON.MN
  ",Шүгэл үлээгчдийг эрх зүйн орчноор хангахыг Транспэрэнси Интернэшнл байгууллагын захирал зөвлөв
01/17/2024 08:00:00,Цахим орчинд хүүхдийг хамгаалах тухай хуулийн төслийг өргөн мэдүүлэв,https://ikon.mn//n/31z6,"УИХ-ын гишүүн Б.Баярсайхан, Улсын Их Хурлын гишүүн Б.Жаргалмаа, Ц.Мөнхцэцэг, Ц.Сандаг-Очир нар өчигдөр (2024.01.16) Цахим орчинд хүүхдийг хамгаалах тухай хуулийн төслийг УИХ-ын даргад өргөн мэдүүлэв. Хувийн хэрэгцээ болон ахуйн хэрэглээний гар утас, телевиз, цаг, компьютер, таблет, автомашин, аюулгүй байдлын тоног төхөөрөмж зэрэг өдөр тутмын идэвхтэй хэрэглээний бүхий л зүйлс цахим орчинтой ямар ч саад бэрхшээлгүйгээр холбогдохын зэрэгцээ, интернэтээс шууд хамааралтай болсон нь хүний тэр дундаа хүүхдийн хүмүүжил, ёс суртахуун, эрх, эрх чөлөө, эрүүл мэндэд сөргөөр нөлөөлж байгааг танилцууллаа. Цахим орчны хөгжил хүүхдэд гүнзгий нөлөөлөх болсны сөрөг тал нь цахим дээрэлхэл, гадуурхал, гүтгэлэг, доромжлол, хууль бус контент, сурталчилгаанд өртөх зэрэг байдлаар илэрч, улмаар энэ нь донтох, ёс суртахуун, хүмүүжлийн доголдолтой болох, сэтгэл гутралд орох, эцэст нь амиа хорлоход хүргэх зэрэг тодорхой үр дагаврыг хүүхдэд бий болгох болсон тул цахим орчинд хүүхдийн эрхийг хамгаалах асуудалд онцгойлон анхаарал хандуулах шаардлагатай гэж үзжээ. Энэхүү хуулийн төслийн зорилт нь цахим орчинд хүүхдийн мэдээллийн аюулгүй байдлыг хангах, хүүхдийг цахим дарамт, заналхийлэл, эрсдэлт нөхцөлд өртөхөөс урьдчилан сэргийлэх, хамгаалах үйл ажиллагааны тогтолцоо, эрх зүйн үндсийг тогтоохтой холбогдсон харилцааг зохицуулахаар тусгасан аж. Үүнд: Хуулийн төсөлд тусгагдсан шинэлэг зохицуулалт бүхий харилцаа нь цахим орчин дахь хүүхдийн мэдээллийн аюулгүй байдал, цахим заналхийлэл, цахим дарамтыг олон улсын жишгийн дагуу тодорхойлж, гэр бүл, боловсрол, сургалтын байгууллага болон цахим сүлжээний үйлчилгээ эрхлэгчийн эрх, үүргийг хуульчилжээ. Цахим орчинд хүүхдийг хамгаалах нь үндэсний хэмжээнд авч үзэх асуудал хэмээн хууль санаачлагчид онцлов.","
    Б.МАНЛАЙ, IKON.MN
  ",Цахим орчинд хүүхдийг хамгаалах зохицуулалтыг тусгасан хууль боловсруулжээ
01/16/2024 17:42:00,"УИХ-ын дарга Г.Занданшатар Төсвийн тогтвортой байдлын зөвлөлийн гишүүдтэй уулзаж, үүрэг чиглэл өглөө",https://ikon.mn//n/31yw,"Улсын Их Хурал(УИХ)-ын дарга Г.Занданшатар өнөөдөр Төсвийн тогтвортой байдлын зөвлөлийн гишүүдтэй уулзлаа. Уулзалтын үеэр тэрбээр үндэсний эдийн засгийн тогтвортой байдлыг хангахад цогц шинжилгээ судалгаа хэрэгтэйг онцолсон. Түүнчлэн сүүлийн 12 жил буюу уул уурхайн бүтээгдэхүүнийг экспортолж ирснээс хойших эдийн засгийн үзүүлэлтийг танилцуулсан юм. Тухайлбал энэхүү баялгийн нөлөөлөл импортыг эрс нэмэгдүүлсэн байдаг. Инфляцыг хөөрөгдөж буй нэг гол хүчин зүйл бол импорт. Импорт нь ханшийг хөөргөж байна. Төлбөрийн тэнцлийн алдагдал төгрөгийн ханшийг сулруулж иржээ. Ханшийн нөлөөлөл үндэсний үйлдвэрлэгчдэд дарамт болж, татвар өндөр байна. Импортын хяналт сул учраас татвараа шударга төлдөг нь эргэлзээтэй юм. Тиймээс татварын орлоготой холбоотойгоор татварын реформыг зайлшгүй хийх шаардлагатай байгааг УИХ-ын дарга хэлэв. Мөн ""Төсвийн зарлага талд нийтийн сахилга батыг нэмэгдүүлэх, бие даасан ил тод байдлыг буй болгох, хөндлөнгийн мэргэжлийн судалгаатай байх цогц шинэчлэл хэрэгтэй. Үүний тулд төсвийн зарлагын реформ хийх хэрэгтэй байна.  Өнөөдөр бүх төрлийн сангуудын хяналт, харилцаа төсвийн сахилга батыг ноцтой зөрчиж байгаа. Энэ бүхний засаж залруулахын тулд эдийн засгийн мөчлөг дагасан бус сөрсөн бодлогыг хэрэгжүүлэх нөхцөлийг бүрдүүлэхэд энэхүү зөвлөл чухал үүрэг хүлээж байна.  Төсвийн тогтвортой байдлын зөвлөлийн гишүүдийг нээлттэй сонгон шалгаруулж, байнгын орон тооны ажиллах мэргэжлийн зөвлөлийг байгуулсан. Зөвлөлийн босгыг өндөрсгөж, эрх мэдлийг нэмэгдүүлж, улс төрөөс ангид биеэ даасан байдлыг бүрдүүлж өгсөн. Тэгэхээр та бүхэн эдийн засгийн өнөөгийн нөхцөл байдалд бодит дүгнэлт хийж, шинэчлэлийг хэрэгжүүлэхийн төлөө ажиллахыг хүсье"" гээд анхаарч ажиллах чиглэлийг өгөв. Үндсэн хуульд оруулсан нэмэлт, өөрчлөлтийн дагуу хөгжлийн бодлого тогтвортой, урт хугацаанд байхаар заасан. Төсвийн реформ, төсвийн зарлагын реформ, энэ дотор нийтийн санхүүгийн реформ, сангуудын реформуудыг хийхийн тулд судалгаа нотолгоон дээр үндэслэн дүгнэлт, зөвлөмж гаргаж УИХ-ыг шийдвэр гаргахад туслалцаа үзүүлж ажиллах ёстой. Зөвлөл нь Засгийн газраас хараат бус байж Төсвийн байнгын хорооноос хэрэгжүүлж байгаа төсөв, татварын реформд дэмжлэг үзүүлэх, төсвийн бодлогын чиглэлээр бие даасан, мэргэжлийн судалгаа, шинжилгээ хийж дүгнэлт, зөвлөмж гарган Улсын Их Хурлын үйл ажиллагаанд туслалцаа үзүүлж ажиллахыг үүрэг болгов. Мөн зөвлөл эдийн засгийн таамаглалын, төсвийн эрсдэлийн болон төсвийн тогтвортой байдлын, бодлогын нөлөөллийн шинжилгээний тайланг сар, улирал бүрээр гарган хуралдаанаараа хэлэлцэн, Улсын Их Хурлын Төсвийн байнгын хороонд танилцуулж, олон нийтэд мэдээлэх ба хагас жил тутам олон нийтийн хэлэлцүүлэг зохион байгуулах ёстой гэх зэргээр үүрэг,  чиглэл өглөө. Уулзалтад УИХ-ын Төсвийн байнгын хорооны дарга Г.Тэмүүлэн, Төсвийн хяналтын дэд хорооны дарга Б.Пүрэвдорж, Төсвийн байнгын хорооны гишүүн Д.Сандаг-Очир нар оролцлоо хэмээн УИХ-ын Хэвлэл мэдээлэл, олон нийттэй харилцах газраас мэдээллээ.","
    Г.Мөрөн, iKon.mn
  ","Төсвийн тогтвортой байдлын зөвлөл эдийн засгийн таамаглал, бодлогын нөлөөллийн шинжилгээний тайланг тогтмол гаргана"
01/16/2024 16:05:00,-УИХ-ын намрын чуулганы нэгдсэн хуралдаан Төрийн ордонд эхэллээ.,https://ikon.mn//n/31yo,"
16:05 2024/01/16
 Өрийн удирдлагын тухай хуулийн 281 дугаар зүйлийн 281.1 дэх хэсгийн “дотоодын зах зээлд үнэт цаас гаргаж болно” гэснийг “Нийслэл нь гадаад үнэт цаасыг нийслэлийн хөгжлийн төлөвлөгөөнд туссан, Засгийн газраас зөвшөөрсөн томоохон төсөл, арга хэмжээг хэрэгжүүлэх, өмнө гаргасан үнэт цаасаа дахин санхүүжүүлэх зориулалтаар Засгийн газрын өрийн баталгаатайгаар гаргаж болно” гэж нэмсүгэй хэмээн тусгасан байна.  Тус хуулийн зүйл заалттай холбогдуулан нийслэлийн Засаг дарга Х.Нямбаатар бондын ашиглалт болон Улаанбаатар хотын орлогын боломжийн талаар мэдээлэл өглөө.  Тэрбээр ""Сэлбэ дэд төвийг барьж байгуулснаар 701 га газар чөлөөлөгдөнө. Тус газрыг барилгын компаниудад худалдан борлуулж бондын өрөө төлнө. Хэрэв бонд маань ногоон байвал Засгийн газрын хүүгээс хоёр хувь бага байна. Төгрөгөөр бонд гаргасан тохиолдолд гадаадын хөрөнгө оруулагчид сонирхохгүй гэдгээ илэрхийлсэн.  Улаанбаатар хотын ихэнх үл хөдлөх хөрөнгө 2000-аад оны өмч хувьчлалын үед бичигдсэн үнээр татвар төлөгддөг. Мөн үл хөдлөх хөрөнгийн бүсчлэлийг эргэж харна.  Зайсан, Богд уулын ам бүрд үнэтэй хаус хороолол боссон. Газрын зориулалт нь аялал жуулчлалын отог нэртэй. Эдгээрийн үл хөдлөх хөрөнгийг тооллогод хамруулж татвар авахаар төлөвлөж байна.  Барууны орнуудад үл хөдлөх хөрөнгийн үнэлгээг нотариатын хийсэн тухайн жилийн хэлцлүүдийн дунджаар бүс бүрээр нь гаргадаг. Манай улсад ийм жишиг тогтоогүй. Жилд 1,000 орчим үл хөдлөх хөрөнгийг улсын комисс хүлээн авч байгаа"" хэмээн ярив.  
15:28 2024/01/16
 Өнөөдрийн хуралдааны эхний асуудал болох Төрийн хэмнэлтийн тухай хуулийн нэмэлт өөрчлөлтийн төслийг хэлэлцэхийг УИХ-ын гишүүдийн олонх нь дэмжсэн юм. Тус хуульд доорх заалтуудыг нэмэлтээр тусгаж байгаа аж. Үүнд:  Төрийн хэмнэлтийн тухай хууль хэрэгжсэнээр 2022 онд 5.7 тэрбум төгрөг, 2023 онд нэг их наяд төгрөг хэмнэсэн байна.  Үргэлжлүүлэн Өрийн удирдлагын тухай хуульд нэмэлт, өөрчлөлтийн төслийн талаар хэлэлцэж байна. 
14:20 2024/01/16
 УИХ-ын намрын чуулганы нэгдсэн хуралдаан Төрийн ордонд эхэллээ.  Өнөөдрийн хуралдаанаар Төмөр замын тээврийн тухай хууль /шинэчилсэн найруулга/-д өөрчлөлт оруулах тухай хуулийн төслийн анхны хэлэлцүүлэг болон “Эрдэнэс Тавантолгой” хувьцаат компанийн хувьцааны талаар авах зарим арга хэмжээний тухай” УИХ-ын тогтоолын төслийн талаар хэлэлцэх юм.  
15:28 2024/01/16
 Өнөөдрийн хуралдааны эхний асуудал болох Төрийн хэмнэлтийн тухай хуулийн нэмэлт өөрчлөлтийн төслийг хэлэлцэхийг УИХ-ын гишүүдийн олонх нь дэмжсэн юм. Тус хуульд доорх заалтуудыг нэмэлтээр тусгаж байгаа аж. Үүнд:  Төрийн хэмнэлтийн тухай хууль хэрэгжсэнээр 2022 онд 5.7 тэрбум төгрөг, 2023 онд нэг их наяд төгрөг хэмнэсэн байна.  Үргэлжлүүлэн Өрийн удирдлагын тухай хуульд нэмэлт, өөрчлөлтийн төслийн талаар хэлэлцэж байна. 
16:05 2024/01/16
 Өрийн удирдлагын тухай хуулийн 281 дугаар зүйлийн 281.1 дэх хэсгийн “дотоодын зах зээлд үнэт цаас гаргаж болно” гэснийг “Нийслэл нь гадаад үнэт цаасыг нийслэлийн хөгжлийн төлөвлөгөөнд туссан, Засгийн газраас зөвшөөрсөн томоохон төсөл, арга хэмжээг хэрэгжүүлэх, өмнө гаргасан үнэт цаасаа дахин санхүүжүүлэх зориулалтаар Засгийн газрын өрийн баталгаатайгаар гаргаж болно” гэж нэмсүгэй хэмээн тусгасан байна.  Тус хуулийн зүйл заалттай холбогдуулан нийслэлийн Засаг дарга Х.Нямбаатар бондын ашиглалт болон Улаанбаатар хотын орлогын боломжийн талаар мэдээлэл өглөө.  Тэрбээр ""Сэлбэ дэд төвийг барьж байгуулснаар 701 га газар чөлөөлөгдөнө. Тус газрыг барилгын компаниудад худалдан борлуулж бондын өрөө төлнө. Хэрэв бонд маань ногоон байвал Засгийн газрын хүүгээс хоёр хувь бага байна. Төгрөгөөр бонд гаргасан тохиолдолд гадаадын хөрөнгө оруулагчид сонирхохгүй гэдгээ илэрхийлсэн.  Улаанбаатар хотын ихэнх үл хөдлөх хөрөнгө 2000-аад оны өмч хувьчлалын үед бичигдсэн үнээр татвар төлөгддөг. Мөн үл хөдлөх хөрөнгийн бүсчлэлийг эргэж харна.  Зайсан, Богд уулын ам бүрд үнэтэй хаус хороолол боссон. Газрын зориулалт нь аялал жуулчлалын отог нэртэй. Эдгээрийн үл хөдлөх хөрөнгийг тооллогод хамруулж татвар авахаар төлөвлөж байна.  Барууны орнуудад үл хөдлөх хөрөнгийн үнэлгээг нотариатын хийсэн тухайн жилийн хэлцлүүдийн дунджаар бүс бүрээр нь гаргадаг. Манай улсад ийм жишиг тогтоогүй. Жилд 1,000 орчим үл хөдлөх хөрөнгийг улсын комисс хүлээн авч байгаа"" хэмээн ярив. ","
    Н.Эрхбаяр, iKon.mn
  ","Х.Нямбаатар: Зайсан, Богд уулын аманд боссон үнэтэй хаус хорооллуудаас үл хөдлөх хөрөнгийн татвар авна"
01/16/2024 15:51:00,"Олон нийтийн радио, телевизийн Үндэсний зөвлөлийн гишүүнээр ажиллаж байсан лхаарамба Д.Жавзандорж Гандантэгчинлэн хийдийн тэргүүн хамбаар томилогдсонтой холбогдуулан Үндэсний зөвлөлөөс түдгэлзэх саналаа хүргүүлж өөрийнхөө оронд ""Жавзандамба хутагт"" төвийн багш, Хансүр гавж Н.Нанзаддоржийг санал болгосон.",https://ikon.mn//n/31yn,"Монголын Үндэсний Олон Нийтийн Радио, Телевиз (МҮОНРТ)-ийн Үндэсний зөвлөлийн гишүүнийг сонгох сонсгол боллоо. МҮОНРТ-ийн Үндэсний зөвлөл нийт 15 гишүүнтэй байдаг. Үүнээс долоог нь УИХ-аас, дөрвөн гишүүнийг Ерөнхийлөгчийн Тамгын Газар(ЕТГ)-аас, үлдсэн дөрвөн хүнийг Ерөнхий сайдаас нэр дэвшүүлж, баталдаг билээ. Энэ дагуу Ерөнхийлөгчөөс санал болгосон лхаарамба Д.Жавзандорж нь Гандантэгчэнлин хийдийн тэргүүн хамбаар томилогдсон тул өөрийн хүсэлтээр түдгэлзэж ""Жавзандамба хутагт"" төвийн багш, Хансүр гавж Н.Нанзаддоржийг санал болгожээ. Нэр дэвшигч Н.Нанзаддож ""МҮОНРТ-ийн тухай хуульд заасны дагуу буюу соёл урлаг, шинжлэх ухаан, шашны чиглэлээр үйл ажиллагаа явуулдаг төрийн бус байгууллагаас тухайн чиглэлээр мэргэшсэн хүнийг Үндэсний зөвлөлд нэр дэвшүүлдэг.  Миний хувьд Гандантэгчэнлин хийдийн захиргаанд олон жил хариуцлагатай алба хашсан тул тохирох хүн гэж үзсэн болов уу.  Энэ хариуцлагатай ажилд сонгогдвол түүх уламжлал, ёс заншлын талаар олон нийтэд таниулах, нэвтрүүлэг, контент бэлдэхэд гар бие оролцож зөвлөгөө өгнө. Монголын хуучны кинонуудад түүх, бурхан шашны талаар их буруу ойлголт төрүүлэхүйц бүтээл их бий. Үүнд эмзэглэж явдаг тул цаашид гарах уран бүтээлд шашны талаар иргэдэд зөв ойлголт өгөхөд дэм болохоор хичээж ажиллана"" гэж ярилаа. Сонсголд оролцогчид шинээр нэр дэвшиж буй Н.Нанзаддоржийг дэмжиж буйгаа илэрхийлсэн. Түүнчлэн МҮОНРТ-ийн Үндэсний зөвлөлийн гишүүд хоорондоо маргаантай байгаа тул одоог хүртэл нэгдсэн хурлаа хийж чадаагүй. Үүнээс шалтгаалан ажилчдын цалин тавигдаагүй, цаашдын уран бүтээлийн бодлого тодорхойгүй байгааг шүүмжилсэн юм. Энэ талаар ЕТГ-ын дарга Я.Содбаатар ""Үндэсний зөвлөлд үүссэн асуудлаар ажлын хэсэг байгуулж, судлахаар төлөвлөж байгаа. Зөвлөлийн гишүүдийг эрүүл мэндийн шалтгаанаар эсвэл гэмт хэрэг үйлдсэн нь шүүхээр нотлогдсон тохиолдолд болон өөр албан тушаалд томилогдвол, түүнчлэн Үндэсний зөвлөлийн хуралд зургаагаас дээш тоогоор биечлэн оролцоогүй тохиолдолд эргүүлэн татдаг. Үүнийг хяналтын зөвлөлийн зөвлөмж гарсны дараа гишүүдийн хурлаар шийдвэрлэдэг. Зөвлөлийн гишүүд ажлаа хийхгүй байгаа тохиолдолд буцаан татах хуулийн заалт нь алдаа дутагдалтай байна. Хяналтын зөвлөл нь Үндэсний зөвлөлөөсөө сонгогддог тул хариуцлага тооцох асуудал ярвигтай байгааг гишүүд анхаарч үзнэ үү"" гэж онцлов.     ","
    Э.Тэмүүлэн, iKon.mn
  ","Н.Нанзаддорж: Түүх, бурхан шашны талаар буруу ойлгуулахуйц хуучны бүтээл их бий. Иргэдэд зөв ойлголт өгөхөөр ажиллана"
01/16/2024 15:32:00,Хөрөнгө оруулалтын тухай хуулийн төслийн хэлэлцэх эсэх асуудлын талаар УИХ дахь Ардчилсан нам гурван хоногийн завсарлага авсан. Завсарлагын хугацаа өнөөдөр дуусаж байгаа юм.,https://ikon.mn//n/31ys,"Хөрөнгө оруулалтын тухай хуулийн төслийг хэлэлцэх эсэх асуудлын талаар УИХ дахь Ардчилсан Намын бүлэг гурван хоногийн завсарлага авсан. Завсарлагын хугацаа өнөөдөр дуусаж байгаа бөгөөд энэ талаар УИХ дахь АН-ын бүлгийн дарга О.Цогтгэрэл УИХ-ын чуулганы өнөөдрийн хуралдааны үеэр мэдээлэл өглөө.  Тэрбээр ""Хөрөнгө оруулалтын тухай хуулийн талаар АН-ын бүлэг санал байр сууриа нэгтгэсэн. Гадаадын хөрөнгө оруулалт өр нэмэгдэхгүйгээр экспортын бүтээгдэхүүн гаргах давуу талтай.  Хуулийн төсөлд хариуцлагагүй олон зүйл заалт орж ирсэн. Монголын төр эдийн засагт оролцоо бага байх ёстой гэж боддог. Гэтэл гадаадын хөрөнгө оруулалтын асуудалд хэмжээ хязгааргүй болж байгааг ярилцах ёстой.  Энэ асуудал явсаар байгаад хоёр хүний хэрүүл болж байна. Хувь хүмүүс хоорондын хэрүүлийн асуудал бус УИХ-ын танхимд зөвшилцлийн дагуу шийдэгдэх ёстой юм. Засгийн газар Хөрөнгө оруулалтын тухай хуулийн төслийг яаралтай горимоор татан авч, дахин өргөн барьж батлах шаардлагатай хэмээн манай бүлгээс байр сууриа нэгтгэсэн"" гэв.  Мөн энэ үеэр УИХ-ын дарга Г.Занданшатар ""Хөрөнгө оруулалтын тухай хуулийн асуудлаар хоёр хүн хэрүүл хийж болохгүй. Х.Баттулга, Ч.Хүрэлбаатар нийгмийг талцуулахаа болих хэрэгтэй.  Хэдэн троллоороо гишүүдийг шантаажилж байгаад хууль батална эсвэл зогсооно гэж байхгүй. Нэг тал нь Үндсэн Хуулийн Цэцэд өгнө, нөгөө нь зургаан сар барилаа гээд байдаг.  Үндсэн Хуулийн Цэцэд өгөөд байгаа нөхөд 2013 онд 100 жилээр эзэмшүүлэх, ашиглах хуулийг баталсан. Одоо ямар хууль зөрсөн гээд гүйгээд байгаа юм. Ард түмнийг талцуулдгаа болих хэрэгтэй"" хэмээн ярив. ","
    Н.Эрхбаяр, iKon.mn
  ","О.Цогтгэрэл: Засгийн газар Хөрөнгө оруулалтын тухай хуулийн төслийг татан авч, дахин өргөн барьж батлах шаардлагатай"
01/16/2024 14:11:00,"УИХ-ын Хууль зүйн байнгын хорооны өнөөдрийн хуралдаанаар Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг боллоо.",https://ikon.mn//n/31ym,"УИХ-ын Хууль зүйн байнгын хорооны өнөөдрийн хуралдаанаар Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг боллоо.  Энэ үеэр Хууль Зүй, Дотоод Хэргийн сайд Б.Энхбаяр өсвөр насны хүүхдийн хэргийг шийдвэрлэх дагнасан шүүхтэй холбоотой асуудлаар байр сууриа илэрхийлэв.  Тэрбээр ""Засгийн газраас хэргийг илрүүлэх мөрдөх, шүүн таслахтай холбоотой асуудлаар бодлого гаргаж оруулж ирдэггүй. Шүүн таслах асуудлаар олон талын байр суурийг оруулах ёстой.  Өсвөр насны хүүхдийн хэргийг хянан шийдвэрлэх дагнасан шүүхийн асуудлыг УИХ-ын тогтоолын төслөөс хасвал ямар вэ. Энэ асуудлыг гэр бүл, хүүхдийн шүүхийн харьяалал дээр нэмэх боломжтой.  Дагнасан шүүх байгуулах асуудлыг Засгийн газар дангаар оруулж ирэхгүй. Монгол Улсын Дээд Шүүхийн албан ёсны санал авсан асуудлыг Засгийн газар уламжилдаг. Шүүхийн хуулиар УИХ үүрэг өгсөн гээд байгуулах боломжгүй.  Дагнасан шүүх байгуулахад асар их зардал мөнгө шаардлагатай болно. Бүх аймаг сумдад өсвөр насны хүүхдийн хэргийг шийддэг таван шүүгчтэй болно. 21 аймагт есөн дүүрэгт бараг 200 гаруй шүүгчийн орон тоон асуудал яригдаж байна.  Гарч буй хэргийн нөхцөл байдал, тоог аваад үзвэл ийм чиглэлээр дагнах тооцоо судалгаа байхгүй. Тус хэргийн нийт гэмт хэрэгтэй харьцуулбал гаралт нь цөөхөн. Харин залилан, малын хулгайн чиглэлээр дагнасан шүүх байгуулбал ачаалалтай, хэрэг шийднэ.  Өсвөр насны хүүхдийн хэргийг шийддэг дагнасан шүүх байгуулбал хийцгүй шүүгч нар хөдөө гарч ирнэ. Морь мал уядаг, чөлөөт цагаараа шүүгчийн ажил хийдэг амьдралгүй зүйл болно. Захиргааны хэргийн зарим шүүгч нар шиг болчихно.  Хөдөө жилдээ гурван хэрэг шийддэг шүүгч малчин, алдарт уяач болчихсон байна. Улиралд нэг хэрэг шийддэг шүүгч чинь амьдрахын эрхээр тийм болсон"" хэмээн ярилаа. ","
    Н.Эрхбаяр, iKon.mn
  ","Б.Энхбаяр: Хөдөө жилдээ гурван хэрэг шийддэг шүүгч малчин, алдарт уяач болчихсон"
01/15/2024 16:20:00,"1,072 хувьцааны ногдол ашиг хуваарилахтай холбоотой мэдээллийг ""Эрдэнэс Монгол"" ХХК-ийн гүйцэтгэх захирал С.Наранцогт өглөө.",https://ikon.mn//n/31xl,"УИХ-ын Эдийн засгийн байнгын хорооны өнөөдрийн хуралдаанаар “Эрдэнэс Тавантолгой” ХК-ийн хувьцааны талаар авах зарим арга хэмжээний тухай” Засгийн газрын өргөн барьсан тогтоолын төслийн анхны хэлэлцүүлэг болж байна.  Энэ үеэр 1,072 хувьцааны ногдол ашиг хуваарилахтай холбоотой мэдээллийг ""Эрдэнэс Монгол"" ХХК-ийн гүйцэтгэх захирал С.Наранцогт өглөө.  Тэрбээр ""Компанийн тухай хуульд гурван заалтаар ногдол ашиг хуваарилах асуудлыг зохицуулж өгсөн. Санхүүгийн жил дууссанаас 50 хоногийн хугацаанд ТУЗ хуралдаж ногдол ашиг хуваарилах шийдвэрийг гаргана.  ""Эрдэнэс Тавантолгой"" ХК-ийн ТУЗ хуулийн хугацаанд хуралдаж шийдвэрлэнэ. Тус компани 2023 онд ашигтай ажилласан. Гэвч нөгөө талдаа хуримтлагдсан өр төлбөр өндөр.  Хувьцаагүй хүмүүст хувьцаа өгөх асуудлаар жагсаал цуглаан компани дээр болж байгаа.  Давуу эрхийн хувьцааг нөхөж олгодог. Тэгэхээр 2010 оны тогтоолд хувьцааг эзэмшүүлнэ гэсэн боловч компанийн баланс дээр ямар хувьцаа талаар албажуулсан зүйл байхгүй. 1,072 нь компанийн баланс дээр энгийн хувьцаа гэж байдаг. 1,072 нь давуу эрхийн хувьцаа биш учраас ногдол ашгийг нөхөж олгох нь хүндрэлтэй. 2023 оны аудитлагдсан санхүүгийн тайлан эцэслэгдээгүй байгаа учраас ногдол ашиг хуваарилах тоо гараагүй. Гэхдээ 2-3 их наяд төгрөгийн цэвэр ашигтай ажиллах байх. Үүний тодорхой хувийг хувьцааны хэлбэрт шилжүүлбэл нэг хүнд 200 мянга орчим төгрөг хуваарилагдах болов уу.  ""Эрдэнэс Тавантолгой"" ХК 4.6  их наяд төгрөгийн хуримтлагдсан өртэй. Үүнд ""Тавантолгой Төмөр зам"" ХХК-д 2.1 их наяд, ""Тавантолгой Түлш"" ХХК-д нэг их наяд, ""Монголын төмөр зам"" ХХК-д 1.3 их наяд, Эрчим хүчний Шивээ-Овоо болон Багануурт тус бүр 10 орчим тэрбум төгрөгийн өр үүссэн.  Хэрэв ногдол ашиг их хэмжээгээр хуваарилах шийдвэр гаргавал ""Эрдэнэс Тавантолгой"" ХК дампуурна. Дээрх хуульд заасан заалт хангагдахгүй болж бүрэн дампуурах болсон.  Тиймээс ажлын хэсэг дээр ногдол ашиг хуваарилсан тохиолдолд өрийн дарамт үүсэх асуудлыг шийдэх заалт оруулж өгөх талаар ярьж байгаа"" хэмээн ярив. ","
    Н.Эрхбаяр, iKon.mn
  ","С.Наранцогт: 1,072 хувьцааны ногдол ашиг хуваарилах шийдвэр гарвал ""Эрдэнэс Тавантолгой"" ХК дампуурна"
01/15/2024 15:18:00,"""Их"", ""Бага"" хоёр Хятадын ижил арга туршлагаас суралцаасай",https://ikon.mn//n/31x5,"Тайваньд болсон сонгуулийн талаар Хятад судлаач Д.Болдбаатарын бичсэн нийтлэлийг хүргэж байна. Тайванийн Ерөнхийлөгчийн сонгууль маш сонирхолтой болж өнгөрлөө. Ажил төрлийн улмаас сонгуультай холбоо бүхий нарийн ширийн үйл явдлуудыг анхааралтай ажиглаж чадсангүй. Гэхдээ сонгогчдын 40 гаруй хувийн саналаар илт давуу ялалтыг байгуулсан Тайванийн ""Ардчилсан дэвшлийн намаас"" нэр дэвшигч Лай Цин Дөгийн ярилцлагуудыг уншиж, үзэж байхад түүнийг ялчих байх аа гэдэг итгэл үнэмшил хэн бүхэнд илэрхий байсан даа. Сонгуулийн өмнөхөн зурагтаар өгсөн ярилцлагадаа Тайванийн дэд ерөнхийлөгч Лай Цин Дө (William Lai Ching-te. 1959 онд төрсөн, ирэх намар 65 хүрнэ) учиргүй улс төр, хий хоосон сүржин амлалт яриагүй. Тэр тусмаа өрсөлдөгч рүүгээ дайрч давшилсан үг хэлээгүй юм. Энэ бол улс төрч төдийгүй, хувь хүний хүмүүжил ёс суртахууны маш том давуу чанарыг харуулж байгаа хэрэг л дээ. Харин тэр өөрийнх нь өдий зэрэгтэй явж байгаа ээжийнх нь ач энэрлийн үр шим юм шүү гэдгийг хоолой цахиртуулан ярихыг сонсоод алс холын үзэгч миний өр зөөлрөн самсаа шархирч байсныг нуух юун? Лай Цин Дө бол зургаан хүүхэдтэй айлын тав дахь нь бөгөөд хоёр настай байхад аав нь уурхайн ослоор өөд болж хагас өнчин хоцорчээ. Ээж нь талийгаач ханийнхаа халааг авч нүүрсний уурхайд тэргээр нүүрс зөөж эхэлсэн бөгөөд “Миний мэдээ орсон цагаас хойш нэлээд удаан хугацаанд намайг унтан унттал ээж маань эргэж ирдэггүй. Өглөө сэрэхэд ээжийнхээ барааг хардаггүй байсан даа” хэмээн ярихдаа Лай Цин Дөгийн нүд гялтганаж байж билээ. ""Ээж нь маш их ядарч байдгийг та нар ойлгоно биз дээ? Та нар минь томоотой дуулгавартайхан шиг байж хичээл номдоо сайн шамдвал ээждээ үзүүлж байгаа хамгийн том тус тэр юм шүү"" гэдэг үгийг тэр багадаа хамгийн их сонссон нь магадгүй түүний амьдралдаа сонссон хамгийн гол чухал сургаал үгс байсан байж таарна. Бусдын үгийг сонсож дуулгавартай байх нь Дорнын, тэр дундаа Хятадын сурган хүмүүжүүлэх ухааны зорьдог хамгийн том үр дүн бөлгөө. ""Хүн 30 хүрээд тогтож, 40 хүрээд төөрөгдлөөс ангижирч, 50 хүрвээс тэнгэрийн бошгыг ойлгодог. Тэгж чадвал 60 хүрэхдээ чих зөөлөрсөн байх вий?"" хэмээн Күнзийн сургаал ""Шүүмжлэл өгүүлэлд"" айлдан номлосон байдаг. Төөрөгдлөөс ангижрах гэдэг нь ухаан сууж юмны наад цаадхыг эргэцүүлэн бодох чадвартай болохыг хэлж байгаа хэрэг гэдгийг мэргэн уншигчид төвөггүй ойлгож байгаа биз ээ? Харин тэнгэрийн бошгыг ойлгох гэдэг нь хүн энэ ертөнцөд ямар үүрэгтэй, яах гэж төрснөө ойлгохыг хэлдэг гүн нарийн ухагдахуун болой. Чих зөөлөрч, бусдын сайн муу үгэнд хүлээцтэй хандаж сурах нь тэр бүхнээс давсан том чанар, чадвар гэхлээр хэчнээн чухал чанар байх билээ. Тэр тусмаа улс төрч хүнд зайлшгүй байх ёстой эрхэм чанар мөнөөс мөн. Харин балчир Лай Цин Дө амьдралын буулганд нухлуулж, ачит эхийнхээ нөр хичээнгүй зүтгэлийг харсаар хорвоод хосгүй тэр нандин чадварыг хавьгүй эрт өвлөж өөрийн болгосон нь улс төр хэмээх амаргүй буцалсан тогоон дотор учраа олж, хужрыг тунгаасаар өнөөдөр дэлхий дээр эхний 20-д ордог эдийн засгийн том бүс нутгийг захиран залах боломжтой болжээ. Түүний амьдрал ядуу гуцуу нөхцөл дунд өнгөрчээ. Гуравдугаар ангид байхдаа мухар олгойн хагалгаанд орох мөнгөгүй болоход ангийн хүүхдүүд мөнгө цуглуулж тусалжээ. Маш их баярлаад дугтуйтай мөнгийг ээждээ авчирч өгөхөд ээж нь алга тосон авалгүй ""Хүний орчлонд сэтгэлийн өр шиг том зүйл байдаггүй юм. Хүн ямар ч нөхцөлд өөрийн хэрэгцээгээ өөрөө л хангаж гүйцэлдүүлж байх ёстой"" гэж сургамжилсан нь маш их ухаарал өгсөн тухай яриандаа сэтгэл догдлонгуй өгүүлж байна лээ. Энэ удаагийн Тайванийн улс төрийн сонгууль маш адармаатай, ойлгохын аргагүй нарийн төвөгтэй үйл явцыг туулж өнгөрүүлэв. Манай Монгол Ардын Нам(МАН)-тай нас ойролцоо Гоминдан нам бас л бүтэлгүйтэж өвдөг шороодлоо. Зуун насыг зооглохдоо манай МАН-ын цөөнгүй гишүүдийн орооцолдоод байгаа шиг авлига хээл хахуулийн асуудал байн байн босож ирэн ил гарч байгаа тул улс төрийн соёл, боловсрол сайтай Тайванийн сонгогчид тэдэнд зохих дүнг нь тавьж өгөөд байгаа нь энэ юм. Харин Монголын хувьд ХҮН намтай зүйрлэж болохуйц ""Ардчилсан дэвшлийн нам"" хэмээх харьцангуй шинэ залуу нам дахин итгэл төгс ялалт байгуулж чадав. Тайванийн ""Ардчилсан дэвшлийн нам""-ын хувьд сонгуульд бэлтгэх, сонгуулийн стратеги тактикийг боловсруулах тал дээр үнэхээр гаргуун болох нь сүүлийн хэдэн удаагийн сонгуулийн үйл явцаас тодхон харагдаж байна. Сонгуулийн өмнөхөн Лай Цин Дөгийн ялалт байгуулах магадлал илт буураад эхэлсэн нь түүнийг дэмжигчдийн хувьд санаа зовууштай үзүүлэлт байсан л даа. Тэгсэн атал 40 гаруй хувиар (Одоогоор тоологдоод байгаа саналаар, цаашдаа нэмэгдэх магадлалтай) нөгөө хоёр өрсөлдөгчөө илт давуу ялж чадсан нь дээрх дүгнэлтийг батлах баримт юм. Манай улсын тухайд өнгөрсөн хэд хэдэн сонгуульд эрх баригч МАН ахмад сонгогчдод түшиглэн ялалт байгуулж ирсэн нь нууц биш. Энэ гаршсан арга мэхээ хэрэглэж ""Амташсан хэрээ 13 дахина"" хэмээн бодож байгаа бол явуургүй хэрэг болохыг МАН-тай үе чацуутан Гоминдан намын бүтэлгүйтэл хангалттай харуулж байна шүү. Тэдний сөрөг хүчин болох АН болон ХҮН намууд залуус сонгуульд идэвхтэй оролцохгүй юм гэж халаглан гансарч суухын оронд харин ч залуу сонгогчид руу хандсан бодлого түлхүү боловсруулан баримталж ирэх 2024 оны сонгуульд оролцвол амжилт олж болохыг харуулснаараа Тайванийн энэ удаагийн Ерөнхийлөгчийн сонгууль Монголын хувьд ч маш ач холбогдолтой үйл хэрэг боллоо. ""Бага хятад""–Тайванийн Ерөнхийлөгчийн сонгууль энэ мэт сонин сайхнаар дүүрэн болж өнгөрсөн бол эх газрын ""Их Хятад""-ын Төрийн тэргүүний халааг авах магадлалтай хүний нэр бараг тодорч байх шив. Амьдралын буулганд нухлуулсан амьдрах ухаан сайтай нэгнийг олж сонгоод төрийн ажлын хүнд хүчир буулганд зүтгүүлж чадаад байгаа ""их"", ""бага"" хоёр Хятадын ижил арга туршлагаас манай улс төрийн намууд, ялангуяа эрх баригч МАН суралцаасай гэж боддогоо энэ бичлэгт цухас дурдъя! Зүүн хойд Ляонин мужийн нэгэн хөдөө тосгонд төрж өссөн хүү Чэнь Жинин (Chen Jining–1964 онд төрсөн, сарын дараа 60 нас хүрнэ) бээр 1981 онд элсэлтийн шалгалтаа гялалзтал өгөөд Хятад улсдаа нэг хоёрт тооцогддог нэр хүндтэй Цинхуа их сургуульд элсэн суралцах эрхийг өвөртөлжээ. Хөдөө тосгоны тариачин гаралтай хүү Цинхуа их сургуульд төвөггүй элсэн орно гэдэг нь цаагуураа хүн чанар, хичээл зүтгэл зэрэг чадварыг харуулах маш том үзүүлэлт болж байгаа хэрэг. Тэр ч утгаараа Хятадын боловсон хүчний бодлого шийдвэрийг боловсруулдаг, атган суудаг эрхмүүдийн анхааралд өртөж эхэлсэн байж таарна. Сургуулиа онц дүнтэй төгсөөд Лондонд Брунел их сургуульд мэргэжлээрээ мастерын зэрэг хамгаалаад, дараа нь Империалд коллежид Ph.D зэрэг хамгаалан, хүн л юм болсон хойно амьдрал ахуйгаа бодон тэндээ хар бор ажил хийж амьдрах болжээ. Энэ үеэр Хятадын эдийн засаг түргэн хурдацтай хөгжиж, түүнийг дагалдан байгаль орчны сөрөг үзэгдэл маш ихээр гарах болсон тул энэ асуудлыг гардан шийдвэрлэх мэргэжилтнүүдийн хэрэгцээ шаардлага онцгой ихсэж таарна. Чадварлаг боловсон хүчнээ андахгүй сайн мэддэг, тэднийг сайтар бэлтгэж сайтар ашиглаж чаддаг Хятадын удирдлагууд “Чэнь Жинин гэдэг аятайхан залуу Цинхуа их сургууль төгсчхөөд Британид хараар ажиллаж байгаа гэнэ лээ. Түүнийг дуудан ирүүлж ажиллуул!” гэж үүрэг өгснөөр Цинхуа их сургуульдаа буцаан авч багшлуулсан байгаа юм. Зүгээр ч нэг ажиллуулаагүй. Төрийн яамны албан хаагчийн эрх мэдэл, цалин хангамжийг өгчээ. Удалгүй Цинхуа их сургуулийн байгаль хамгааллын салбарын захирал болсон нь яамны хэлтсийн даргатай дүйцэхүйц албан тушаал байв. Тэгээд ажил хэргийн чадвараа харуулсаар дөчин хэдхэн насандаа Цинхуа их сургуулийн түүхэн дэх хамгийн залуу захирал (ректор) болсон нь яамны дэд сайдтай дүйх албан тушаал бөлгөө. Та бүхэн миний энэ бичлэгээс өмнөд хөршийн сайн боловсон хүчнээ сонгож бэлтгэх тогтолцооны онцлогийн талаар зах зухаас нь ч болов ойлгож байгаа гэдэгт итгэлтэй байна. Шинжлэх ухаан, улс төрийг хослуулан дээш өгсөж яваа Хятадын боловсон хүчний гялалзсан жишээ. Харин манай Монголд бол ямар ч чадварлаг залуу боловсон хүчин дээш дэвших гол арга зам нь хэн нэгэн том албан тушаалтны улыг долоож, цүнх барих явдал байдаг түгээмэл атлаа эмгэнэлт дүр зураг санаанд тодорч сэтгэл шимшрүүлж байгаа гэдэгт эргэлзэх юун. ""Сайн тогтолцоо муу хүнийг ч засаад авдаг. Муу тогтолцоо сайн хүнийг ч боловч эвддэг"" хэмээх Дэн Сяопины мэргэн үг байдаг. Тэр болтол Хятадын Байгаль орчныг хамгаалах яамны нийгмийн үүрэг тааруу талдаа байжээ. Харин 2000 оны эхээр байгаль орчны бохирдол, ялангуяа агаарын бохирдол ноцтой хэмжээнд хүрснээр Байгаль орчныг хамгаалах яамны нэр хүнд, эрх мэдэл, байр суурь эрс дээшилсэн гэдэг. Энэ үеэр Хятад улс 20 гаруй жил бодлоготой бэлтгэсэн Чэнь Жининг Бээжин хотын даргаар тавьжээ. Энэ нь яамны сайдтай дүйхүйц албан тушаал юм. Сайн боловсон хүчнүүдээ яамны мэргэжилтэн, хэлтсийн дарга, яамны сайдтай дүйхүйц эрх мэдэл бүхий албан тушаалд тавиад байгааг харж байна уу? Хамгийн гол нь ямар ямар албан тушаал дээрх эрх мэдлүүдтэй дүйх учиртайг хуульчлан тогтоож өгсөн байдаг нь Хятадын төрийн тогтолцооны бас нэг сурууштай давуу тал юм. 2000 оны үед Бээжин хотын агаарын бохирдол ямар ноцтой байсныг цөөнгүй уншигчид санаж байгаа болов уу. Ямар сайндаа нэг нөхөр Бээжингийн газар бүрээс бохир агаар соруулж түүнд хуримтлагдсан тоосонцроор тоосго цутгаад олныг шуугиулж байх вэ дээ. Тухайн үеийн тэр “агаарын бохирдлын тоосгоны” үнэ цэнэ эдүгээ чамгүй их өссөн гэж дуулдаж байсан шүү. Бээжингийн олимп гэхэд Чэнь Жинин нийслэлийнхээ агаарын бохирдлын асуудлыг нэр төртэй шийдвэрлэж чадсан тул Байгаль орчныг хамгаалах яамны сайдаар тохоон томилогджээ. Энэ үеэр Хятадын нийт нутаг дэвсгэрийн 25 хувь нь агаарын ноцтой бохирдолтой байсан ба энэ бол түүний багийн өмнө тулгарсан маш ноцтой асуудал байсан байж таарна. Тэр асуудлыг ч маш богино хугацаанд өөрийн багийн нөхдийн хамт амжилттай шийдвэрлэж чадсан тул Хятадын Коммунист Намын Төв Хороо Улс төрийн товчооны гишүүнээр сонгогдон одоо Шанхай хотын намын хорооны даргаар ажиллаж байна. Шанхай хотын даргын албан тушаалд очсон хүн болгон Хятадын дараачийн төрийн тэргүүнээр сонгогддог бичигдээгүй хууль байдаг болохоор Си Жиньпиний халааг тэр авах нь тодорхой хэмээн гадаадын шинжээчид бичиж эхэлсэн нь нэг их хол зөрөхгүй таамаглал буй за. Өмнөд хөршийн улс төрийн орчинд энэ мэт сонирхолтой үйл явдлууд арвин өрнөж байгаа бол умард хөршийн хувьд удахгүй болох Ерөнхийлөгчийн сонгууль бүр ч сонирхолтой үйл явдал байх нь тодорхой. Харин одоо Хятадыг гол холбоотноо, бат бэх ар талаа болгочхоод байгаа Путиний хувьд Тайванийн сонгууль эмзэглүүлсэн байх талтай. Оросын сонгуулийг залгуулаад Монгол Улсад 2024 оны УИХ-ын сонгууль хаяанд тулаад ирнэ. Ирэх сонгууль илүү сонирхолтой, хамгийн гол нь ард нийтийн хүсэл сонирхлын бодит тусгал байгаасай билээ. Сонгогчид маань энэ удаа хий хоосон сүржин амлалтад итгэлгүй, зөв бодлого, сайн тогтолцоо дэвшүүлэн хэрэгжүүлж чадахуйц улс төрийн нам хүчинг илүүтэй их дэмжвэл сайнсан.   Хятад судлаач Доржсүрэнгийн Болдбаатар","
    Г.Мөрөн, iKon.mn
  ",Удирдагчаа бэлтгэх дотор ухаанаас суралцахсан!
01/15/2024 15:03:00,"""Эрдэнэс Тавантолгой"" ХК-ийн гүйцэтгэх захирал асан Б.Ганхуяг, УИХ-ын гишүүн Т.Аюурсайхан нарын 11 хүнд холбогдох эрүүгийн хэргийн гэм буруугийн шүүх хуралдаан Чингэлтэй дүүргийн Эрүүгийн хэргийн анхан шатны шүүхэд өнөөдөр болж байгаа билээ.",https://ikon.mn//n/31xf,"
14:52 2024/01/15
 ""Эрдэнэс Тавантолгой"" ХК-ийн гүйцэтгэх захирал асан Б.Ганхуяг, УИХ-ын гишүүн Т.Аюурсайхан нарын 11 хүнд холбогдох эрүүгийн хэргийн гэм буруугийн шүүх хуралдаан Чингэлтэй дүүргийн Эрүүгийн хэргийн анхан шатны шүүхэд өнөөдөр болж байгаа билээ.  Тус шүүх хуралдаан өмнө нь нийт дөрвөн удаа хойшлогдоод байсан. Тэгвэл өнөөдөр хурлыг дахин хойшлуулах ямар нэгэн шалтгааныг оролцогч талууд гаргасангүй. Ийнхүү өмгөөлөгчид шинжлэн судлуулах нотлох баримтын талаар шүүгчдэд танилцуулсан. Энэ үеэр шүүгдэгч О.Данзанлувсантүдэвийн өмгөөлөгч Л.Очбаяр нотлох баримтыг шинжлэн судлах үеэр хувийн байдалтай холбоотой зүйл яригдах учраас шүүх хуралдааныг хаалттай явуулж өгөх хүсэлт гаргав.  Түүний хүсэлтийг шүүгчид хүлээн авч шүүх хуралдаан хаалттай хуралдаж байна.  Шүүгч, шүүх бүрэлдэхүүн: П.Ариунболд
			Д.Сувд-Эрдэнэ
			Б.Халиун Прокурор: Ц.Шагдар Прокурор: Д.Даваадорж Шүүгдэгч: Т.Аюурсайхан Шүүгдэгч: Б.Ганхуяг Шүүгдэгч: Т.Түвшинбаатар Шүүгдэгч: Х.Батхишиг Шүүгдэгч: О.Данзанлувсантүдэв Шүүгдэгч: Б.Отгонжаргал Шүүгдэгч: Г.Гантөмөр Шүүгдэгч: О.Дагвадорж Шүүгдэгч: И.Даваадорж Шүүгдэгч: Д.Бадамханд Шүүгдэгч: Б.Эрдэнэбаяр Шүүгдэгчийн өмгөөлөгч: П.Баасанжав Шүүгдэгчийн өмгөөлөгч: Н.Цэцэгмаа Шүүгдэгчийн өмгөөлөгч: Б.Гэрэл-Очир Шүүгдэгчийн өмгөөлөгч: Ц.Нямдорж Шүүгдэгчийн өмгөөлөгч: Анаржаргал Шүүгдэгчийн өмгөөлөгч: Б.Ганпүрэв Шүүгдэгчийн өмгөөлөгч: О.Баярбаясгалан Шүүгдэгчийн өмгөөлөгч: Б.Бат-Ерөөлт Шүүгдэгчийн өмгөөлөгч: Б.Отгонжаргал Шүүгдэгчийн өмгөөлөгч: Б.Дашдорж Шүүгдэгчийн өмгөөлөгч: М.Алтанцэцэг Шүүгдэгчийн өмгөөлөгч: Ц.Бямбадорж Шүүгдэгчийн өмгөөлөгч: Б.Баасанжаргал Шүүгдэгчийн өмгөөлөгч: Э.Энххэрлэн Шүүгдэгчийн өмгөөлөгч: Д.Нямдорж Шүүгдэгчийн өмгөөлөгч: Б.Мөнхбат Шүүгдэгчийн өмгөөлөгч: Д.Гантулга Шүүгдэгчийн өмгөөлөгч: Г.Ганцэцэг Шүүгдэгчийн өмгөөлөгч: Б.Даваажанцан Шүүгдэгчийн өмгөөлөгч: Д.Оюунбаатар Шүүгдэгчийн өмгөөлөгч: О.Баярбаясгалан Шүүгдэгчийн өмгөөлөгч: Г.Наранбаатар Шүүгдэгчийн өмгөөлөгч: Л.Очбаяр Гэрч: Ц.Түмэнцогт Гэрч: Д.Уужимсанаа Гэрч: Л.Соронзонболд Гэрч: Э.Энхбаатар Гэрч: Д.Алтанцэцэг Гэрч: П.Ганхүү Гэрч: Ц.Бямбасүрэн Гэрч: Л.Энх-Аммгалан Гэрч: Т.Ариунболд Гэрч: Н.Миеэсүрэн Гэрч: Б.Ууганжаргал Гэрч: Б.Цэнд-Аюуг Гэрч: Х.Батсайхан Гэрч: Б.Баярцэцэг Гэрч: Г.Саранхүү Гэрч: Б.Хосжаргал Гэрч: Х.Нурлат Гэрч: Жаргалсайхан Шүүгдэгчийн өмгөөлөгч: С.Дэлгэрмаа","
    Н.Эрхбаяр, iKon.mn
  ","Б.Ганхуяг, Т.Аюурсайхан нарын 11 хүнд холбогдох эрүүгийн хэргийн шүүх хурал хаалттай үргэлжилж байна"
01/15/2024 12:30:00,- 2024 оны ээлжит сонгуулийн цаг хугацааны хуваарь,https://ikon.mn//p/31t0,"Монгол Улсын Сонгуулийн ерөнхий хорооны 2024 оны анхны хуралдаанаар “Монгол Улсын Их хурлын 2024 оны ээлжит сонгуулийн цаг хугацааны хуваарь”-ийг баталжээ.  Монгол Улсын Их Хурлын 2024 оны ээлжит сонгуулийн үйл ажиллагааг зохион байгуулах цаг хугацааны хуваарийг хүргэж байна.  Улсын Их Хурал ээлжит сонгуулийг сонгуулийн жилийн 02 дугаар сарын 01-ний өдрөөс өмнө товлон зарлаж, санал авах өдрийг тогтооно. (Монгол Улсын Их Хурлын сонгуулийн тухай хуулийн /цаашид ""Хуулийн” гэх/ 9 дүгээр зүйлийн 9.1 дэх хэсэг) (Монгол Улсын Их Хурлын 2023 оны 116 дугаар тогтоол)  Улсын Их Хурал ээлжит сонгуулийн жилийн 02 дугаар сарын 01-ний өдрөөс өмнө сонгуулийн тойргийг байгуулна.
(Хуулийн 12 дугаар зүйлийн 12.1 дэх хэсэг)
(Монгол Улсын Их Хурлын 2023 оны 112 дугаар тогтоол) Сонгуулийн тойргийг байгуулахдаа аймаг, дүүргийн хүн амын тоо, засаг захиргаа, нутаг дэвсгэрийн нэгжийн хуваарь, газар нутгийн хэмжээ, байршил зэргийг харгалзан байгуулж, тойрогт ногдох мандатын тоо, дугаар, нутаг дэвсгэр, төвийг тогтооно.
Сонгуулийн нэг тойрогт хоёр ба хэд хэдэн аймаг, дүүрэг багтаж байвал аль олон сонгогчтой аймаг, дүүргийн сонгуулийн хороо нь тухайн тойрог дахь сонгуулийн зохион байгуулалтын ажлыг хариуцна. 
(Хуулийн 12 дугаар зүйлийн 12.3 дахь хэсэг)  (Хуулийн 14 дүгээр зүйлийн 14.17 дахь хэсэг)
ажлыг (Монгол Улсын Их Хурлын 2023 оны 112 дугаар тогтоол) Сонгогчдын санал авч, тоолох зорилгоор сум, дүүргийн иргэдийн Төлөөлөгчдийн Хурал сонгуулийн хэсгийг ээлжит сонгуулийн жилийн 03 дугаар сарын 01-ний өдрөөс өмнө байгуулж, хэсгийн нутаг дэвсгэрийг зарлана.
(Хуулийн 13 дугаар зүйлийн 13.1 дэх хэсэг) Сум, дүүргийн иргэдийн Төлөөлөгчдийн Хурал сонгуулийн хэсгийг байгуулсан өдрөөс хойш гурав хоногийн дотор хуулийн 13.1-д заасан мэдээллийг улсын бүртгэлийн байгууллагын орон нутаг дахь газар, хэлтэст хүргүүлнэ.
(Хуулийн 13 дугаар зүйлийн 13.6 дахь хэсэг) Улсын бүртгэлийн байгууллагын орон нутаг дахь газар, хэлтэс хуулийн 13.6-д заасан мэдээллийг нутаг дэвсгэрийнхээ хэмжээнд нэгтгэн гурав хоногийн дотор улсын бүртгэлийн асуудал эрхэлсэн төрийн захиргааны байгууллагад хүргүүлнэ.
(Хуулийн 13 дугаар зүйлийн 13.7 дахь хэсэг)  Сонгуулийг улсын хэмжээнд Сонгуулийн ерөнхий хороо удирдан зохион байгуулж, аймаг, сум, нийслэл, дүүргийн сонгуулийн болон хэсгийн хороо, гадаад улсад байгаа иргэдийн санал авах ажлыг зохион байгуулах төв болон салбар комиссыг нэгдсэн удирдлагаар хангаж ажиллана. (Хуулийн 14 дүгээр зүйлийн 14.1 дэх хэсэг)  Сонгуулийн ерөнхий хороо санал авах өдрөөс 70- аас доошгүй хоногийн өмнө аймаг, нийслэлийн сонгуулийн хороог тухайн аймаг, нийслэлийн иргэдийн Төлөөлөгчдийн Хурлаас ирүүлсэн саналыг харгалзан дарга, нарийн бичгийн дарга болон тав, эсхүл долоон гишүүний бүрэлдэхүүнтэй байгуулж, нийтэд мэдээлнэ.(Хуулийн 16 дугаар зүйлийн 16.1 дэх хэсэг) Сонгуулийн нэг тойрогт хоёр ба хэд хэдэн аймаг, дүүрэг багтаж байвал аль олон сонгогчтой аймаг, дүүргийн сонгуулийн хороо нь тухайн тойрог дахь сонгуулийн зохион байгуулалтын ажлыг хариуцна.
(Хуулийн 14 дүгээр зүйлийн 14.17 дахь хэсэг) Сонгуулийн ерөнхий хороо гадаад харилцааны асуудал эрхэлсэн төрийн захиргааны төв байгууллагын саналыг харгалзан гадаад улсад байгаа иргэдийн санал авах ажлыг зохион байгуулах, нэгдсэн удирдлагаар хангах, хяналт тавих үүрэг бүхий төв комиссыг гадаадад санал авах өдрөөс 60-аас доошгүй хоногийн өмнө дарга, нарийн бичгийн дарга болон ес, эсхүл арван гишүүний бүрэлдэхүүнтэйгээр байгуулна.
нэгэн
(Хуулийн 19 дүгээр зүйлийн 19.1 дэх хэсэг) Аймаг, нийслэлийн сонгуулийн хороо нь сум, дүүргийн сонгуулийн хороог санал авах өдрөөс 60-аас доошгүй хоногийн өмнө тухайн сум, дүүргийн иргэдийн Төлөөлөгчдийн Хурлаас ирүүлсэн саналыг харгалзан дарга, нарийн бичгийн дарга болон гурав, эсхүл таван гишүүний бүрэлдэхүүнтэй байгуулж, харьяалах нутаг дэвсгэрийнхээ хэмжээнд нийтэд мэдээлнэ. (Хуулийн 17 дугаар зүйлийн 17.1 дэх хэсэг)
  Төв комисс нь салбар комиссыг гадаадад санал авах өдрөөс 45-аас доошгүй хоногийн өмнө дарга болон хоёр, эсхүл дөрвөн гишүүний бүрэлдэхүүнтэйгээр Дипломат төлөөлөгчийн газрын дэргэд байгуулна.
(Хуулийн 19 дүгээр зүйлийн 19.2 дахь хэсэг) Сум, дүүргийн сонгуулийн хороо хэсгийн хороог санал авах өдрөөс 45-аас доошгүй хоногийн өмнө дарга болон зургаа, эсхүл найман гишүүний бүрэлдэхүүнтэй байгуулж, харьяалах нутаг дэвсгэрийн хэмжээнд нийтэд мэдээлнэ. (Хуулийн 18 дугаар зүйлийн 18.1 дэх хэсэг) Иргэний шилжилт хөдөлгөөнийг санал авах өдрөөс 60 хоногийн өмнө зогсоож, санал авах өдрийн дараах өдрөөс сэргээнэ.
(Хуулийн 25 дугаар зүйлийн 25.1 дэх хэсэг) Улсын бүртгэлийн асуудал эрхэлсэн төрийн захиргааны байгууллага сонгогчдын нэрийн жагсаалтад байгаа сонгуулийн эрх бүхий иргэний эцэг /эх/-ийн болон өөрийн нэр, нас, хүйс, иргэний бүртгэлийн дугаар, байнга оршин суугаа газрын хаягийн бүртгэлийн мэдээллийг аймаг, сум, баг, нийслэл, дүүрэг, хороогоор болон хэсэг нэг бүрээр нэгтгэн гаргах бөгөөд уг жагсаалтыг ээлжит сонгуулийн жилийн 04 дүгээр сарын 01-ний өдрөөс эхэлж, сонгууль дуустал өөрийн цахим хуудсанд байршуулна.
(Хуулийн 20 дугаар зүйлийн 20.4 дэх хэсэг)  Доор дурдсан байгууллага дараах иргэний эцэг /эх/-ийн болон өөрийн нэр, иргэний бүртгэлийн дугаар, төрсөн он, сар, өдөр, хүйс, бусад шаардлагатай мэдээллийг улсын бүртгэлийн асуудал эрхэлсэн төрийн захиргааны байгууллагад ээлжит сонгуулийн жилийн 05 дугаар сарын 01-ний өдрөөс өмнө цаасан болон цахим хэлбэрээр хүргүүлнэ: Улсын бүртгэлийн асуудал эрхэлсэн төрийн захиргааны байгууллага хуулийн 20.4-т заасны дагуу цахим хуудсанд байршуулсан сонгогчдын нэрийн жагсаалтад дараах өөрчлөлтийг тусган уг жагсаалтыг цаасан болон цахим хэлбэрээр үйлдэж, цаасан хэлбэрээр үйлдсэн сонгогчдын нэрийн жагсаалтыг санал авах өдрөөс 25-аас доошгүй хоногийн өмнө улсын бүртгэлийн байгууллагын орон нутаг дахь газар, хэлтсээр дамжуулан хэсгийн хороонд хүргүүлнэ: (Хуулийн 20 дугаар зүйлийн 20.9 дэх хэсэг)   Улсын бүртгэлийн асуудал эрхэлсэн төрийн захиргааны байгууллага хуулийн 20.9-д заасан хугацаанд хүргүүлсэн сонгогчдын нэрийн жагсаалтад хуулийн 20.9.1, 20.9.3, 20.9.4, 20.9.5 дахь заалт, 23, 24 дүгээр зүйлд заасан үндэслэлээр оруулсан өөрчлөлт, гадаад улсад саналаа өгсөн сонгогчдын өөрчлөлтийг тусгаж сонгогчдын нэрийн жагсаалтыг санал авах өдрөөс гурваас доошгүй хоногийн өмнө улсын бүртгэлийн байгууллагын орон нутаг дахь газар, хэлтсээр дамжуулан хэсгийн хороонд хүргүүлнэ. (Хуулийн 20 дугаар зүйлийн 20.12 дахь хэсэг) Хэсгийн хороо сонгогчдын нэрийн жагсаалтыг хүлээн авсан өдрөөс эхлэн өөрийн ажиллах байранд, өөрийн ажиллах байргүй бол сум, хорооны Засаг даргын Тамгын газрын байранд итгэмжлэгдсэн ажилтныг ажиллуулж, сонгогчдод өөрийн болон өөрийн байнга оршин суугаа хаягийн бүртгэлд бүртгэгдсэн нийт сонгогчийн мэдээлэлтэй чөлөөтэй танилцах боломж олгоно. (Хуулийн 20 дугаар зүйлийн 20.10 дахь хэсэг)  Улсын бүртгэлийн асуудал эрхэлсэн төрийн захиргааны байгууллага ээлжит сонгуульд оролцохоор бүртгүүлсэн нам, эвслийг төлөөлөх эрх бүхий этгээдийн хүсэлтийн дагуу хуулийн 20.9-т заасан сонгогчдын нэрийн жагсаалтын сонгогчдын эцэг /эх/-ийн болон өөрийн нэр, иргэний бүртгэлийн дугаар, байнга оршин суугаа газрын хаяг бүхий хэсгийг санал авах өдрөөс 20-иос доошгүй хоногийн өмнө болон санал авах өдрөөс 3 хоногийн өмнө тус тус цахим хэлбэрээр олгоно.
(Хуулийн 20 дугаар зүйлийн 20.15 дахь хэсэг) Сонгогч сонгогчдын нэрийн жагсаалт дахь өөрийн болон гэр бүлийн гишүүний мэдээлэлтэй танилцах эрхтэй бөгөөд сонгогчдын нэрийн жагсаалтад бүртгэгдээгүй, эсхүл буруу бүртгэгдсэн бол өөрийн болон гэр бүлийн гишүүний нэрийн өмнөөс гомдлоо итгэмжлэгдсэн ажилтан, эсхүл улсын бүртгэлийн байгууллагад санал авах өдрөөс 14-өөс доошгүй хоногийн өмнө бичгээр болон цахимаар гаргана. (Хуулийн 23 дугаар зүйлийн 23.1 дэх хэсэг)
  Сонгогч сонгогчдын нэрийн жагсаалтад бүртгэгдсэн эсэхээ санал авах өдрөөс 14-өөс доошгүй хоногийн өмнө шалгасан байвал зохино.
(Хуулийн 20 дугаар зүйлийн 20.11 дэх хэсэг) Дараах сонгогчийн шилжилтийг хийх, бүртгэхдээ тухайн байгууллагынх нь албан бичгийг үндэслэн санал авах өдрөөс 14-өөс доошгүй хоногийн өмнө шийдвэрлэнэ. (Хуулийн 24 дүгээр зүйлийн 24.1 дэх хэсэг) Дараах сонгогч сонгуулийн нэг хэсгээс нөгөө хэсэгт шилжих бол санал авах өдрөөс 14-өөс доошгүй хоногийн өмнө сонгогчийн шилжилтийг хийлгэж болно. (Хуулийн 24 дүгээр зүйлийн 24.2 дахь хэсэг) Улсын бүртгэлийн асуудал эрхэлсэн төрийн захиргааны байгууллага иргэний улсын бүртгэлийн мэдээллийн санг үндэслэн хуулийн 23.1-д заасны дагуу гомдол гаргасан иргэний мэдээллийн талаар болон иргэний улсын бүртгэлтэй холбоотой өөрчлөлтийн талаар лавлагаа гаргах ба сонгогчийн мэдээлэлтэй холбогдсон өөрчлөлтийг санал авах өдрөөс гурваас доошгүй хоногийн өмнө сонгогчдын нэрийн жагсаалтад оруулна. (Хуулийн 23 дугаар зүйлийн 23.2 дахь хэсэг) Гадаад улсад байгаа иргэн гадаадад санал авах өдрөөс таваас доошгүй хоногийн өмнө сонгуульд оролцохоо мэдэгдэж, бүртгүүлнэ. (Хуулийн 20 дугаар зүйлийн 20.22 дахь хэсэг) Сонгогч өөрийн байгаа улсын Дипломат төлөөлөгчийн газарт утас, цахим шуудан, факсаар эсхүл биечлэн очиж сонгуульд оролцохоо мэдэгдэж, бүртгүүлнэ.  Нам, эвсэл Монгол Улсын Үндсэн хууль, Монгол Улсын Их Хурлын сонгуулийн тухай хууль болон холбогдох бусад хууль тогтоомжийг дагаж мөрдөхөө илэрхийлэн, сонгуульд оролцох тухай зөвхөн нэг хүсэлтээ санал авах өдрөөс 60-аас доошгүй хоногийн өмнө Сонгуулийн ерөнхий хороонд ирүүлнэ.
(Хуулийн 26 дугаар зүйлийн 26.1 дэх хэсэг) Сонгуулийн ерөнхий хороо сонгуульд оролцох тухай нам, эвслийн баримт бичгийг хүлээн авснаас хойш тав хоногт багтаан сонгуульд оролцох нам, эвслийг бүртгэх эсэх тухай шийдвэр гаргана.
(Хуулийн 28 дугаар зүйлийн 28.2 дахь хэсэг) Сонгуульд оролцохоор бүртгүүлсэн нам, эвсэл нэр дэвшүүлэх ажиллагааг санал авах өдрөөс 45 хоногийн өмнө эхлүүлж, долоо хоногийн хугацаанд дуусгана.
(Хуулийн 29 дүгээр зүйлийн 29.1 дэх хэсэг)  Бие даан нэрээ дэвшүүлэх ажиллагааг санал авах өдрөөс 45 хоногийн өмнө эхлүүлж, долоо хоногийн хугацаанд дуусгана.
(Хуулийн 29 дүгээр зүйлийн 29.2 дахь хэсэг)  Нэр дэвшигч хуульд заасан нэр дэвшүүлэх ажиллагаа дууссанаас хойш гурав хоногт багтаан нэр дэвшигчийн хөрөнгө, орлогын мэдүүлгээ Авлигатай тэмцэх газарт мэдүүлнэ. Авлигын эсрэг хуульд заасны дагуу хөрөнгө орлогын мэдүүлгээ гаргасан этгээд хамаарахгүй. (Хуулийн 32 дугаар зүйлийн 32.4 дэх хэсэг) Авлигатай тэмцэх газар нь нийт нэр дэвшигчид хөрөнгө орлогын мэдүүлгээ мэдүүлсэн эсэх талаарх лавлагааг хуулийн 32.4-т заасан хугацаа дууссанаас хойш нэг хоногийн дотор Сонгуулийн ерөнхий хороонд хүргүүлнэ. (Хуулийн 32 дугаар зүйлийн 32.5 дахь хэсэг) Нэр дэвшүүлсэн нам, эвсэл нь нэр дэвшүүлэх ажиллагааны талаарх хуульд заасан хугацаа дууссан өдрөөс хойш тав хоногт багтаан баримт бичгийг Сонгуулийн ерөнхий хороонд ирүүлнэ:
(Хуулийн 32 дугаар зүйлийн 32.2 дахь хэсгээс)  Бие даан нэрээ дэвшүүлэгч нь бие даан нэрээ дэвшүүлэх ажиллагааны талаарх хуульд заасан хугацаа дууссан өдрөөс хойш тав хоногт багтаан баримт бичгийг Сонгуулийн ерөнхий хороонд ирүүлнэ:
(Хуулийн 32 дугаар зүйлийн 32.3 дахь хэсгээс)    Сонгуулийн ерөнхий хороо нэр дэвшигчийн баримт бичгийг хүлээн авах хугацаа дууссанаас долоо хоногийн дотор бүртгэх эсэх асуудлыг шийдвэрлэж, тогтоол гаргана.
(Хуулийн 32 дугаар зүйлийн 32.11 дэх хэсэг) Нэр дэвшигчээр бүртгэхээс татгалзсан тохиолдолд санал авах өдрөөс 25-аас доошгүй хоногийн өмнө зөрчлийг арилгасны үндсэн дээр дахин бүртгүүлэхээр шаардагдах баримт бичгийг Сонгуулийн ерөнхий хороонд ирүүлж болно. (Хуулийн 33 дугаар зүйлийн 33.2 дахь хэсэг)  Дараах тохиолдолд санал авах өдрөөс 25-аас доошгүй хоногийн өмнө өөр хүнийг нөхөн нэр дэвшүүлж болно: (Хуулийн 34 дүгээр зүйлийн 34.1 дэх хэсэг).  Сонгуулийн ерөнхий хороо дахин бүртгүүлэхээр ирүүлсэн баримт бичгийг хүлээн авч, хуулийн 32.12-т заасан хугацаанаас өмнө бүртгэх эсэх асуудлыг шийдвэрлэнэ.
(Хуулийн 33 дугаар зүйлийн 33.3 дахь хэсэг)  Сонгуулийн ерөнхий хороо нөхөн нэр дэвшүүлэхээр ирүүлсэн баримт бичгийг хүлээн авч, хуулийн 32.12-т заасан хугацаанаас өмнө бүртгэх эсэх асуудлыг шийдвэрлэнэ. (Хуулийн 34 дүгээр зүйлийн 34.2 дахь хэсэг) Нэр дэвшигчийг бүртгэх тухай шийдвэр гарсан бол Сонгуулийн ерөнхий хороо нэр дэвшигчийн үнэмлэхийг санал авах өдрөөс 18 хоногийн өмнө нэг өдөр олгож, нийтэд мэдээлнэ. (Хуулийн 32 дугаар зүйлийн 32.12 дахь хэсэг)  Нэр дэвшигчид үнэмлэх олгосон өдрөөс эхлэн Авлигатай тэмцэх газар нэр дэвшигчээр бүртгэгдсэн нийт нэр дэвшигчийн хөрөнгө, орлогын мэдүүлгийг өөрийн байгууллагын цахим мэдээллийн сүлжээнд нээлттэйгээр байршуулна. (Хуулийн 32 дугаар зүйлийн 32.15 дахь хэсэг) Сонгуулийн мөрийн хөтөлбөртөө дүгнэлт гаргуулахаар төрийн аудитын дээд байгууллагад дараах хугацаанд хүргүүлнэ. (Хуулийн 38 дугаар зүйлийн 38.6 дахь хэсэг)  Нам, эвсэл болон бие даан нэр дэвшигч нь ээлжит сонгуулийн жилийн 04 дүгээр сарын эхний долоо хоногт багтаан хуулийн 38.13-т заасан хандивын тайландаа дүгнэлт гаргуулахаар төрийн аудитын дээд байгууллагад хүргүүлнэ.
(Хуулийн 38 дугаар зүйлийн 38.7 дахь хэсэг) Нам, эвсэл болон бие даан нэр дэвшигчийн сонгуулийн мөрийн хөтөлбөр нь хуульд заасан шаардлага хангаагүй гэсэн дүгнэлт гарсан тохиолдолд тав хоногийн дотор зөрчлийг арилгасны үндсэн дээр дахин гаргуулахаар хүргүүлнэ. (Хуулийн 38 дугаар зүйлийн 38.9 дэх хэсэг)  Төрийн аудитын дээд байгууллага нам, эвслийн мөрийн хөтөлбөр болон хандивын тайланд хийсэн дүгнэлтийг санал авах өдрөөс 60-аас доошгүй хоногийн өмнө гаргаж, Сонгуулийн ерөнхий хороонд ирүүлнэ.
(Хуулийн 38 дугаар зүйлийн 38.10 дахь хэсэг)  Зурагт самбарыг нийтийн эзэмшлийн гудамж, талбай, олон нийтийн газарт үнэ төлбөргүйгээр байрлуулах байршлыг тухайн сум, дүүргийн иргэдийн Төлөөлөгчдийн Хурал санал авах өдрөөс 60-аас доошгүй хоногийн өмнө тогтоож, нийтэд мэдээлнэ.
(Хуулийн 41 дүгээр зүйлийн 41.3 дахь хэсэг)  Төрийн аудитын дээд байгууллага нь бие даан нэр дэвшигчдийн мөрийн хөтөлбөр энэ хуульд заасан шаардлагад нийцэж байгаа эсэх талаарх дүгнэлтийг санал авах өдрөөс 33-аас доошгүй хоногийн өмнө гаргаж, Сонгуулийн ерөнхий хороонд ирүүлнэ.
(Хуулийн 38 дугаар зүйлийн 38.11 дэх хэсэг)  Олон нийтийн радио, телевизээс бусад радио, телевиз сонгуулийн сурталчилгааны нэвтрүүлэг нэвтрүүлэх бол сонгуулийн сурталчилгаа нэвтрүүлэх тухай мэдэгдлийг хуульд заасан холбогдох баримт бичиг, мэдээллийн хамт Харилцаа холбооны зохицуулах хороонд санал авах өдрөөс 30-аас доошгүй хоногийн өмнө хүргүүлж, бүртгүүлнэ.
(Хуулийн 46 дугаар зүйлийн 46.9 дэх хэсэг)  Харилцаа холбооны зохицуулах хороо радио, телевизээс олон нийтийн ирүүлсэн сурталчилгааны болон мэтгэлцээний төлбөргүй нэвтрүүлгийн хуваарь, цагийн талаарх саналыг хянан үзэж, сурталчилгааны болон мэтгэлцээний нэвтрүүлгийн хуваарь, цагийг тэнцүү байхаар тооцож сурталчилгаа эхлэхээс долоогоос доошгүй хоногийн өмнө батална. (Хуулийн 46 дугаар зүйлийн 46.4 дэх хэсэг)  Төрийн аудитын дээд байгууллага нь хуулийн 38.13-т заасан тайлан, сонгуулийн мөрийн хөтөлбөр болон түүнд хийсэн дүгнэлтийг санал авах өдрөөс 18 хоногийн өмнөөс эхлэн хуульд заасны дагуу нам, эвсэл болон бие даан нэр дэвшигч сонгуулийн зардлын тайлангаа хүргүүлэх өдрийг дуустал өөрийн байгууллагын цахим хуудаст нээлттэйгээр байршуулна. (Хуулийн 38 дугаар зүйлийн 38.12 дахь хэсэг)  Сонгуулийн сурталчилгааг нэр дэвшигчид үнэмлэх олгосон өдрөөс эхлүүлж, санал авах өдрөөс 24 цагийн өмнө буюу санал авах өдрийн өмнөх өдрийн 00:00 цагаас өмнө зогсооно. (Хуулийн 39 дүгээр зүйлийн 39.1 дэх хэсэг)   Нэр дэвшигч хуулийн 47.1.1, 47.1.2-т заасан цахим хуудсыг сонгуулийн сурталчилгаанд ашиглах тохиолдолд цахим хуудсыг нэр дэвшигчийн үнэмлэх авсан өдрөөс хойш гурав хоногийн дотор тухайн аймаг, нийслэлийн сонгуулийн хороонд бүртгүүлнэ. (Хуулийн 47 дугаар зүйлийн 47.2 дахь хэсэг)     Сонгуулийн сурталчилгаа нэвтрүүлэх эрх бүхий радио, телевизийн үйлчилгээ эрхлэгч байгууллага сурталчилгаа дууссанаас хойш 10 хоногийн дотор сурталчилгаа явуулсан талаарх тайланг нийтэд мэдээлнэ.
(Хуулийн 39 дүгээр зүйлийн 39.5 дахь хэсэг)  Сонгуулийн сурталчилгаа нэвтрүүлэх эрх бүхий радио, телевиз нь хуулийн 39.5-д заасны дагуу нийтэд мэдээлсэн тайланг шударга өрсөлдөөний асуудал эрхэлсэн төрийн захиргааны байгууллагад нийтэд мэдээлснээс хойш ажлын 5 өдрийн дотор хүргүүлнэ. (Хуулийн 39 дүгээр зүйлийн 39.7 дахь хэсэг)     Нам, эвслийн сонгууль эрхэлсэн байгууллагын ажилтны үнэмлэх авах хүсэлтийг тухайн нам эвслийг бүртгэсэн тухай шийдвэр гарснаас хойш сонгуулийн сурталчилгаа дуусахаас 2 хоногийн өмнөх өдрийг хүртэлх хугацаанд дараах байдлаар хүргүүлнэ.: (Хуулийн 37 дугаар зүйлийн 37.4, 37.6 дахь хэсэг) (Сонгуулийн ерөнхий хорооны 2020 оны 17 дугаар тогтоолоор баталсан журам) Нэр дэвшигчийн менежер, шадар туслагч, ухуулагчийн үнэмлэх авах хүсэлтийг тухайн нэр дэвшигчийг бүртгэх тухай шийдвэр гарснаас хойш сонгуулийн сурталчилгаа дуусахаас 2 хоногийн өмнөх өдрийг хүртэлх хугацаанд дараах байдлаар хүргүүлнэ: (Хуулийн 37 дугаар зүйлийн 37.5, 37.6 дахь хэсэг)
(Сонгуулийн ерөнхий хорооны 2020 оны 17 дугаар тогтоолоор баталсан журам) Ажиглагч томилох эрх бүхий этгээд ажиглагч ажиллуулах, бүртгүүлэх хүсэлтээ Сонгуулийн ерөнхий хорооноос баталсан журмын дагуу бичгээр гаргаж, санал авах өдрөөс долоогоос доошгүй хоногийн өмнө хэсгийн хороонд
хүргүүлнэ. (Хуулийн 67 дугаар зүйлийн 67.7 дахь хэсэг) Хэсгийн хороо хүсэлтийг хүлээн авч нягтлан шалгаж, санал авах өдрөөс таваас доошгүй хоногийн өмнө ажиглагчийн үнэмлэх олгоно. (Хуулийн 67 дугаар зүйлийн 67.9 дэх хэсэг)  Ажиглагч томилох эрх бүхий этгээд гадаад улсад байгаа сонгогчдоос санал авах ажиллагаанд ажиглагч томилох бол энэ тухай хүсэлтээ төв коммист гадаадад санал авах өдрөөс долоогоос доошгүй хоногийн өмнө хүргүүлнэ. (Хуулийн 67 дугаар зүйлийн 67.17 дахь хэсэг)   Төв комисс нь гадаад улсад байгаа иргэдээс санал авах ажиллагааг ажиглахаар томилогдсон ажиглагчийн мэдээллийг холбогдох салбар комисст хүргүүлэх бөгөөд ажиглагч нь гадаадад санал авах өдрөөс өмнө салбар комисст бүртгүүлж, ажиглагчийн үнэмлэх авна. (Хуулийн 67 дугаар зүйлийн 67.18 дахь хэсэг)
  Хэсгийн хороо нь санал авах байрын дугаар, нэр, хаяг, байршил, орчин тойрны зураглалыг 14 хоногийн турш нийтэд зарлан мэдээлнэ. (Хуулийн 62 дугаар зүйлийн 62.7 дахь хэсэг)  Салбар комисс нь санал авах өдөр, цаг, байрыг санал авах өдөр хүртэлх хугацаанд гадаад улсад байгаа сонгогчдод зарлан мэдээлнэ. (Хуулийн 64 дүгээр зүйлийн 64.2 дахь хэсэг)  Тухайн хэсгийн харьяалагдах сум, дүүргийн Засаг дарга Сонгуулийн ерөнхий хорооноос баталсан зааврын дагуу санал авахад шаардлагатай зүйлийг санал авах өдрөөс долоогоос доошгүй хоногийн өмнө бэлэн болгох үүрэгтэй: (Хуулийн 62 дугаар зүйлийн 62.2 дахь хэсэг)   Сонгогчоос саналаа нууцаар өгөхөд шаардагдах санал бэлтгэх бүхээг бүхий байр, саналын хайрцгийг гадаадад санал авах өдрөөс гурваас доошгүй хоногийн өмнө хуульд заасны дагуу тухайн улсад байгаа Монгол Улсын дипломат төлөөлөгчийн газрын тэргүүн хариуцаж, бэлтгэнэ. (Хуулийн 64.1 дүгээр зүйлийн 64.3 дахь хэсэг)  Гадаад улсад байгаа иргэдээс санал авах өдрийг Сонгуулийн ерөнхий хорооны саналыг үндэслэн Улсын Их Хурал тогтоох бөгөөд гадаадад санал авах өдөр нь дөрөв хүртэл өдөр байна. (Хуулийн 9 дүгээр зүйлийн 9.3 дахь хэсэг) (Монгол Улсын Их Хурлын 2023 оны 116 дугаар тогтоол) Гадаад улсад байгаа сонгогчийн саналыг хуульд заасны дагуу тогтоосон санал авах өдөр, тухайн улсын орон нутгийн цагаар 07:00-22:00 цаг хүртэлх хугацаанд салбар комиссын тогтоосон санал авах байранд авна.
(Хуулийн 64 дүгээр зүйлийн 64.1 дэх хэсэг)
(Монгол Улсын Их Хурлын 2023 оны 116 дугаар тогтоол) Хуулийн 63.1.1, 63.1.2, 63.1.3, 63.1.4-т заасан сонгогч зөөврийн битүүмжилсэн саналын хайрцгаар санал өгөх хүсэлтээ тухайн байгууллагын удирдлагад өгөх бөгөөд байгууллагын удирдлага уг хүсэлтийг тодорхойлолтын хамт санал авах өдрөөс долоогоос доошгүй хоногийн өмнө өөрийн байгууллагын нутаг дэвсгэрийн хувьд харьяалагдах сум, дүүргийн сонгуулийн хороонд хүргүүлнэ.
(Хуулийн 63 дугаар зүйлийн 63.4 дэх хэсэг) Сум, дүүргийн сонгуулийн хороо хуулийн 63.4-т заасны дагуу ирүүлсэн хүсэлт, тодорхойлолтыг санал авах өдрөөс таваас доошгүй хоногийн өмнө тухайн сонгогчийн харьяалагдах хэсгийн хороонд хүргүүлнэ.
(Хуулийн 63 дугаар зүйлийн 63.5 дахь хэсэг)
  Сонгуулийн ерөнхий хороо саналын хуудсыг санал авах өдрөөс гурваас доошгүй хоногийн өмнө санал авах байранд хүргүүлэх ажлыг удирдан зохион байгуулна.
(Хуулийн 61 дүгээр зүйлийн 61.2 дахь хэсэг)  Эрүүл мэндийн байдлын улмаас зөөврийн битүүмжилсэн саналын хайрцгаар санал өгөх сонгогч өөрийн эрүүл мэндийн талаарх эмчийн магадалгааг зөөврийн битүүмжилсэн саналын хайрцгаар санал өгөх хүсэлтийн хамт санал авах өдрөөс гурваас доошгүй хоногийн өмнө хүргүүлнэ.
(Хуулийн 63 дугаар зүйлийн 63.2 дахь хэсэг)  сонгогчийн саналыг зөөврийн битүүмжилсэн саналын хайрцгаар түүний хүсэлт, эмнэлгийн магадалгаа, эсхүл холбогдох байгууллагын тодорхойлолтыг үндэслэн санал авах өдрийн өмнөх өдрийн 09:00-20:00 цагийн хооронд авна. (Хуулийн 63 дугаар зүйлийн 63.1 дэх хэсгээс) Ээлжит сонгуулийн санал авах өдөр нь ээлжит сонгуулийн жилийн 06 дугаар сарын сүүлийн хагасын аль нэг ажлын өдөр байна. (Хуулийн 9 дүгээр зүйлийн 9.2 дахь хэсэг) (Монгол Улсын Их Хурлын 2023 оны 116 дугаар тогтоол) Сонгогчийн саналыг Улаанбаатарын цагаар санал авах өдрийн 07:00 цагаас 22:00 цаг хүртэл хугацаанд санал авах байранд авна. (Хуулийн 62 дугаар зүйлийн 62.1 дэх хэсэг)  Сонгуулийн ерөнхий хороо нь сонгуулийн дүн, Монгол Улсын Их Хурлын гишүүнээр сонгогдсонд тооцсон тухай шийдвэрийг сонгууль дууссанаас хойш 15 хоногийн дотор Улсын Их Хурал болон Монгол Улсын Ерөнхийлөгчид өргөн мэдүүлнэ. (Хуулийн 74 дүгээр зүйлийн 74.5 дахь хэсэг) Төрийн аудитын дээд байгууллага нам, эвсэл болон тойрогт нэр дэвшигчээс сонгуульд зарцуулах зардлын дээд хэмжээг ээлжит сонгуулийн жилийн 03 дугаар сарын 01-ний өдрөөс өмнө хуулийн 50.2-т заасан аргачлалын дагуу тогтоож, нийтэд мэдээлнэ.
(Хуулийн 50 дугаар зүйлийн 50.1 дэх хэсэг) Нам, эвсэл болон нэр дэвшигч сонгуулийн зардлын дансны дугаар, банкны нэрийг санал авах өдрөөс 15-аас доошгүй хоногийн өмнө төрийн аудитын дээд байгууллагад мэдэгдэж, бүртгүүлэх үүрэгтэй.
(Хуулийн 51 дүгээр зүйлийн 51.4 дэх хэсэг) Иргэн, хуулийн этгээдээс нам, эвсэлд, эсхүл сонгуулийн тойрогт нэр дэвшигчид зардлын данс нээсэн өдрөөс хойш сонгуулийн үйл ажиллагаанд нь зориулан хуулийн 54.1-т заасан хэмжээнээс хэтрүүлэхгүйгээр сонгуулийн зардлын дансанд хандив өгч болно. (Хуулийн 54 дүгээр зүйлийн 54.2 дахь хэсэг)
Мөнгөн хандив нь иргэний хувьд арван сая төгрөг хүртэл, хуулийн этгээдийн хувьд гучин сая төгрөг хүртэл байна.
(Хуулийн 54 дүгээр зүйлийн 54.1 дэх хэсэг) Мөнгөн бус хандивыг сонгуулийн сурталчилгаа эхэлсэн өдрөөс дуусах хүртэл хугацаанд зөвхөн нэр дэвшигчид өгнө.
(Хуулийн 55 дугаар зүйлийн 55.2 дахь хэсэг)
Мөнгөн бус хандивын үнэлгээг зах зээлийн дундаж ханшийг үндэслэн хандивын гэрээгээр тогтоох бөгөөд уг үнэлгээ нь иргэн болон хуулийн этгээдээс өгөх хандивын дээд хэмжээнээс хэтрэхгүй байна.
(Хуулийн 55 дугаар зүйлийн 55.4 дэх хэсэг)   Нэр дэвшигчийг сонгуульд оролцуулахаар бүртгэсэн өдрөөс эхэлж, сонгуулийн зардлын тайлан гаргах өдрийг дуусталх хугацаанд хуулийн 39.2-т заасан арга хэлбэрээр сонгуулийн сурталчилгаа явуулах зориулалтаар сонгуулийн зардлын данснаас дансанд шилжүүлэх хэлбэрээр зарлага гаргаж болно.
(Хуулийн 52 дугаар зүйлийн 52.1 дэх хэсэг) Нам, эвслийг сонгуульд оролцуулахаар бүртгэсэн өдрөөс эхэлж, сонгуулийн зардлын тайлан гаргах өдрийг дуусталх хугацаанд хуулийн 39.2-т заасан арга хэлбэрээр сонгуулийн сурталчилгаа явуулах зориулалтаар сонгуулийн зардлын данснаас дансанд шилжүүлэх хэлбэрээр зарлага гаргаж болно.
(Хуулийн 52 дугаар зүйлийн 52.1 дэх хэсэг) Нэр дэвшигч, нам, эвсэл авсан хандив болон сонгуулийн зардлын зарцуулалтын явцын тайланг санал авах өдрөөс гурав хоногийн өмнө нийтэд ил тод мэдээлж, төрийн аудитын дээд байгууллагад хүргүүлнэ.
(Хуулийн 58 дугаар зүйлийн 58.4 дэх хэсэг) Нам, эвсэл санал авах өдрөөс хойш 45 хоногт, нэр дэвшигч санал авах өдрөөс хойш 30 хоногт багтаан зардлын тайландаа хувийн аудитын хуулийн этгээдээр дүгнэлт гаргуулан, төрийн аудитын дээд байгууллагад хүргүүлнэ. (Хуулийн 57 дугаар зүйлийн 57.3 дахь хэсэг) Сонгуулийн зардлын данс байршуулсан банкны захирал, эсхүл салбарын эрхлэгч уг дансны бүх гүйлгээний хуулгыг гаргаж, санал авах өдрөөс хойш 30 хоногийн дотор төрийн аудитын дээд байгууллагад хүргүүлнэ.
(Хуулийн 57 дугаар зүйлийн 57.5 дахь хэсэг)  Төрийн аудитын дээд байгууллага зардлын тайланг хүлээн авсан өдрөөс хойш 60 хоногийн дотор хянаж, дүнг нийтэд мэдээлэх бөгөөд нэг сая ба түүнээс дээш төгрөгийн хандив өгсөн иргэн, хоёр сая ба түүнээс дээш төгрөгийн хандив өгсөн хуулийн этгээдийг нийтэд мэдээлнэ. (Хуулийн 58 дугаар зүйлийн 58.1 дэх хэсэг)
  Хуулийн 10.1, 10.2, 10.3, 10.4-т заасан зардлын зарцуулалт, гүйцэтгэлийн тайланг ээлжит сонгуулийн жилийн 10 дугаар сарын 15-ны дотор гаргаж, төрийн аудитын дээд байгууллагад хүргүүлнэ.
(Хуулийн 10 дугаар зүйлийн 10.9 дэх хэсэг)","
    М.Батчимэг, ikon.mn
  ",2024 оны УИХ-ын сонгуулийн цаглавар
01/15/2024 12:09:00,Ардчилсан намын Хөгжлийн бодлого хариуцсан нарийн бичгийн дарга С.Цэнгүүнтэй ярилцлаа.,https://ikon.mn//n/31x3,"Ардчилсан Нам(АН)-ын Хөгжлийн бодлого хариуцсан нарийн бичгийн дарга С.Цэнгүүнтэй ярилцлаа. - Таны хувьд АН-ын удирдлагын багт орж ирсэн “GEN Z” үеийн төлөөлөл гэдгээр нийгмийн анхаарлыг татсан. Юуны өмнө өөрийгөө манай уншигчдад танилцуулахгүй юу? - Намайг Саруулсайханы Цэнгүүн гэдэг. Улаанбаатар хотод төрсөн. Одоо 26 настай. Би ШУТИС-КТМС- ийн Бизнесийн удирдлага, Маркетинг менежментийн ангийг төгссөн. Маркетингийн менежерээр төгссөнөөсөө хойш дэд бүтцийн салбарт ажиллаж байсан туршлагатай. Манайханд нийтлэг байдаг ойлголт нь Маркетингийн менежер хүнийг зөвхөн гоё чамин зураг авалттай зар сурталчилгаа хийдэг хүн гэж боддог. Зар сурталчилгаа болон маркетингийн доторх идэвхжүүлэлтэд ашигладаг нэг л зүйл бол “маркет”. Энэ үгийн цаад утга нь зах зээл юм. Үүнээс харвал маркетингийн менежер нь зах зээлийн эрэлт нийлүүлэлтийг харж хэрэглэгчийн зан байдлыг тандаж, мөнгөний урсгалыг анализ хийж тухайн бүтээгдэхүүн, санааг амжилттай зах зээлд нэвтрүүлж ашиг орлого олох боломжийг бүрдүүлдэг. Тэр утгаараа би өөрийн ажиллаж байсан салбаруудад мэргэжлийн онцлогоор зах зээлийн судалгааг байнга хийдэг байлаа. Инженерийн дэд бүтцийн салбарын тухайд халаалт, цэвэр, бохир усны бие даасан болон төвийн нэгдсэн системийн шугам сүлжээнд ямар асуудлууд тулгар ч байгаа талаар олон жил дотор нь явсан туршлагатай. Улаанбаатарын нүхэн жорлон, утааны асуудлыг анхандаа технологийн шийдэл байхгүй учраас тэр талаас нь шийдэх ёстой гэж олон судалгаа бүтээгдэхүүн туршиж үзсэн. Үүний дараа Засгийн газрын бодлогоор дэмжих ёстой гэж монголчууд бүгд бодож олон төрлийн төслүүд санаачилж татвар төлөгчдийн мөнгөөр хэрэгжүүлсэн. Улаанбаатарын асуудлууд бол цэвэр ядуурал гэсэн ганцхан хариулт надад үлдсэн Гэтэл дэд бүтэц шиг үр өгөөж нь маш урт хугацаанд гардаг төслүүдэд улсаас хөрөнгө мөнгө оруулах нь эрэлт нийлүүлэлтээ гүйцэж чадахгүй, цаашид тэдгээр төслүүдийг бүрэн хэмжээнд энэ хурдтайгаар хийх боломжгүйг нотолсон. Үүний дараа хувийн компаниуд банкуудтай нийлж хэрэглээний ногоон зээл хэлбэрээр айл өрхүүд хашаандаа жорлон, халаалтаа шийдэх боломжийг гаргасан боловч амьжиргааны түвшин хэт бага тул ахиц муутай уриа лоозон болж хоцров. Энэ бүхнээс харахад утаа, нүхэн жорлонгийн асуудал технологи, улс төрийн асуудал огт биш. Улаанбаатарын асуудлууд бол цэвэр ядуурал гэсэн ганцхан хариулт надад үлдсэн юм. - Таны улс төрд орох болсон шалтгаан, итгэл үнэмшлийг сонсмоор байна? - Би багаасаа индивидуал, эрх чөлөөтэй байх үзэл санаанд их ач холбогдол өгдөг хүүхэд байсан. Бусдаас хараат бишээр, ямар нэг бүлгийн шахалт дарамтаас болж аливаа зүйлийг хийхийг маш их эсэргүүцдэг байлаа. Энэ дээр манай ардчиллын сул тал гардаг болов уу. Нийтийн эрх ашгийг хангахын тулд нэг хувь хүний эрх ашгийг няцаадаг. 2021 оны зун “Liberty summer school” гэж манай Либертари намын үүсгэн байгуулагч Д.Амартүвшингийн жил бүр зохион байгуулдаг тав хоногийн сургалтад очсон юм. Тэнд “Алтан тариа” компанийн захирал П.Цэнгүүн, МУГЖ Д.Сосорбарам, Да.Ганболд гуай гээд эрх чөлөөний төлөө хүчтэй дуугардаг олны танил хүмүүс байсан. Мөн Монголд либертари үзэл санааг нутагшуулахад хүчтэй нөлөө үзүүлж байгааг Ц.Мөнхбаяр, Н.Хасар, Х.Билгүүнбаяр, Оргил-Эрдэнэ нар гэх оюунлаг залуустай танилцах боломж олдсон юм. Энэ сургалт миний хувьд сэтгэл дотроо бачуурч явсан, нийгэмд болохгүй зүйл байна гэдгийг үргэлж мэдэрч бухимддаг байсан ч яаж илэрхийлэхээ ойлгодоггүй байсан тэр бөглөөг авч хаях шиг болсон юм. Миний мэдэрч бухимддаг, бусдаас арай ондоошиж байсан зүйлс хойноо философи, эдийн засгийн онол гэх мэт зүйлстэй нэгдэхийг мэдрэх гайхалтай байсан. Түүнээс хойш эдгээр хүмүүстэй уулзаж илүү уншиж явах замдаа улс төрийн идэвхтэй хүн болж хувирсан болов уу. Одоо ч маш их зүйл уншиж судлах дутуу байгаа. Аваад уншиж амжаагүй номуудаа хараад маш их догдолдог. “Мизес” сангаас орчуулж гаргадаг Австрийн эдийн засгийн онол, эрх чөлөөний тухай номууд улс төрд орох чиглүүлэх луужин болсон гэж би хэлнэ. - Улс төр гэдэг бол цаг зав, хөрөнгө хүчээ зарцуулдаг салбар. Ялангуяа эмэгтэй хүний хувьд ар гэрийн асуудал тэр чигтээ орхигддог шүү дээ. Гэр бүлийнхэн тань таныг хэрхэн хүлээж авсан бэ? - Өөрийнхөө сонголтыг хийгээд орж байгаа учир гэр бүлийнхэн маань хүндэтгэж байгаа. Мэдээж байгалийн хуулийг бид өөрчилж чадахгүй. Эмэгтэй хүн учраас арай өөр нюанс байгаа. Улс төрд эмэгтэйчүүд бага байна, иймд олон болгохын тулд хүчээр квот тогтооё гэж зүүний улс төрийн хүчин үздэг. Гэхдээ нэг анхаарах ёстой зүйл нь хувь хүний сонголтын талаар бид ярихгүй байгаа. Эмэгтэй хүн байгалиасаа илүү хариуцлагатай бас болгоомжтой. Улс төрд ороод амжилттай явах эсэх, хэдэн төгрөгийн цалин авах нь тодорхойгүй. Авсан байлаа ч хоёр сая төгрөг гэх энэ дүнг сонсоод Монголын топ компанид гүйцэтгэх захирал хийж байгаа эмэгтэй сонголтоо өөрчилж улс төрд орно гэж бодохгүй байна. Манай орон бол соёлын хувьд эмэгтэйчүүдэд асар ээлтэй улс билээ. Дийлэнх монгол эмэгтэйчүүд гэр бүлийнхээ санхүүг хэрхэн зарцуулахыг шийддэг. Энэ бол бусад үндэстэнд байдаггүй маш том эрх мэдэл. Хэн санхүү барина, тэр хүнд эрх мэдэл байна гэсэн үг. Ээжийн тухай дуу үргэлж хит болдог. Мөн монголчуудын секс эрх чөлөө маш өндөр, эхнэр нөхөр болоход заавал онгон эмэгтэй байх ёстой гэж нийгмийн дарамт бүсгүйчүүдэд өгдөггүй. Хүн хүнээр дутдаггүй юм гээд, ээжтэй нь суугаад аав нь гээд өөрийнхөө хүүхдээс ч илүү хайрлаад өсгөж чаддаг соёлыг бусад улсад төсөөлж ч чадахгүй байх нь их. Энэ бүхнийг хэлж байгаа шалтгаан нь манай монголчууд соёлоороо эмэгтэй хүнийг маш их хүндэлдэг бас хайрладаг. Олон хүний цугларал болсон нийгэмд мэдээж тодорхой хувьд бэлгийн дарамт, хүчирхийлэл байдаг үүнтэй бид тэмцэх ёстой. Гэсэн ч баруун төвийн үзэл баримтлалтай Ардчилсан Намын хувьд хуулиар дамжуулж эрх тэгш хүмүүс аль нэг хүйстэй болж төрсний төлөө давуу юм уу сул тал үүсгэх нь байж боломжгүй үйлдэл гэж үзнэ. Эмэгтэйчүүдийг улс төрд хувь хэмжээ хүчээр тогтоох замаар оруулах нь бидний хүсээд байгаа хүлээн зөвшөөрөгдсөн лидер биш. Зүгээр л эмэгтэй хүн гэдэг утгаараа орж ирсэн гэсэн мессэж нийгэмд түгж, хүчтэй эмэгтэйчүүдэд цаад утгаараа хүлээн зөвшөөрөгдөл бий болгох, нөлөөтэй улстөрч болоход саад болно хэмээн боддог. Иймд миний хувьд аль нэг хүйсийг зайлшгүй байлгах гэж хувь тогтоосныг болиулж хүлээн зөвшөөрөгдсөн эрэгтэй, эмэгтэй ялгаагүй хүчтэй лидерүүд ороосой гэж боддог. - Ингэхэд яагаад заавал Ардчилсан Намыг сонгов. Энэ намд орсноор ирээдүйн улс төрийн карьертаа ямар зорилт тавьсан бол? - Сонгуульд саналаа өгөхдөө үргэлж Ардчилсан намд нэр харахгүйгээр дугуйлдаг байсан. Эрх чөлөө гэдэг үг Ардчилсан Намтай үргэлж цуг явдагтай холбоотой болов уу. Сонгуулийн үер орон нутагт ажиллаж байсан. Тэгэхэд морь унасан Ардчилсан Намын залуучууд “Өөрчил” гээд давхиад явахыг хараад их огшиж байлаа. Улстөрчид зориг гаргаж трансформын чанартай том өөрчлөлтүүдээ хийлгүй, ард түмэнд таалагдах цаг зуурын зүйлс хийж ирсэн Миний бодлоор одоо Ардчилсан Нам улс төрийн үзэл баримтлал баруун, зүүнээ ялгахгүй байдал гишүүдэд нь их байгаа ч Ардчилал, өөрчлөлтөд итгэсэн итгэл нь их гоё дотортой санагддаг. 1990-ээд онд хувьсгал хийсэн партизанаас эхлээд залуучуудтай нь очоод уулзаад үзэхээр юм хийчих юм сан, өөрчилчих юм сан гэсэн зориг нь харагддаг. Тэр зоригт би итгэж Ардчилсан Намд орсон. - Ардчилсан Нам шинэ нарийн бичгийн дарга нараа танилцуулсан хэвлэлийн бага хурлын үеэр та “Бид зориг гаргаж шинэ реформ хийнэ. Хувь хүнд чиглэсэн бодлогыг баримтлан ажиллах болно” гэж байсан. Монголын улс төрд ямар шинэчлэл хийх ёстой гэж харж байна вэ? - Манай улс социалист системээс гарч Ардчилсан үндсэн хуультай улс болсон. Гэтэл одоог хүртэл дутуу алсан могой шиг социализмын үеийн ойлголтууд амь бөхтэй байсаар байна. Социал демократ үзэл санаатай нам төрийн оролцоотойгоор бүх асуудлыг шийднэ гэсэн суртал ухуулга хэт их явсны үндэс дээр хувь хүний эрх чөлөө болон хариуцлага алга болсон. “Ядуу амьдарч байна, 76 хулгайч. Мах супермаркетад үнэтэй байна, ченжүүдийг болиул” гэх мэт. Улстөрчид хууль санаачлахдаа чөлөөт зах зээл, хувь хүний эрх чөлөөнд суурилсан үзэл баримтлалтай байсан ч хүлээж авах иргэд нь одоог хүртэл чөлөөт зах зээлийнхээ зарчмыг ойлгоогүй гэж үзсээр байна. Иймд улстөрчид зориг гаргаж трансформын чанартай том өөрчлөлтүүдээ хийлгүй, ард түмэнд таалагдах цаг зуурын зүйлс хийж ирсэн. Миний бодлоор одоо ардчилсан нийгэмд өсөж торнисон эрх чөлөө, чөлөөт зах зээлээс өөр зүйлийг биеэрээ мэдрээгүй бүхэл бүтэн үе бий болсон учир томоохон өөрчлөлтүүдийг зоригтой хийх хөрс үүссэн гэж бодож байна. Чимээгүй масс их, бид иргэддээ итгэж томоохон шинэчлэлүүдээ хамтдаа эхлүүлэх цаг нь болсон. - Өмнөх сонгуулиудаас харахад залуучуудын ирц хангалтгүй дүнтэй байдаг. Тэгэхээр ирэх сонгуульд залуучуудын идэвхийг нэмэгдүүлэхийн тулд та бүхэн хэрхэн манлайлж ажиллах вэ? - Бүх л улсад залуусын сонгуулийн оролцоо бусад үеийнхэнтэй харьцуулахад арай бага байдаг юм билээ. Энэ нь тогтмол суурин нэг газартаа байдаггүй завгүй амьдралын хэмнэлтэй нь бас холбоотой байх. Түүнчлэн манайхан оршин суугаа хаягаа шинэчлэхэд их хойрго ханддаг. Иймд сонгуулийн өдөр хол газарт очиж өгөх боломжгүй тул санал нь хасагддаг мэт зүйлс ажиглагдаж байсан. Гэхдээ 2024 онд нийт иргэдийн тэвчээр тасарсан учраас урьд өмнө харж байгаагүй залуусын том давлагаа явна гэж харж байна. - Улс төрд гурван үеийн хэлхээ холбоо маш чухал. Таны хувьд АН-ын ахмад, дунд үеийнхэнтэйгээ хамтарч ажиллахад хүндрэл бэрхшээлтэй зүйл тулгарч байна уу? - Уг үнэнийг хэлэхэд энэ зүйлээс их айж байсан. Гэхдээ яг дотор нь ороод үзсэн чинь маш нээлттэй сэтгэлгээтэй, зарим тохиолдолд надаас ч илүү зоригтой, шийдэмгий хүмүүс байгааг хараад бахархсан. Миний ажигласнаар манай залуус өөрсдөө үзэл бодлоо чөлөөтэй илэрхийлэх, дуу хоолойгоо гаргахаас санаа зовоод тодорч харагддаггүй юм болов уу гэж бодсон. Ардчилсан Намын тухайд эрс шинэчлэлт хийж байгаа энэ цаг үе нь 1990-ээд онд бүрэлдэж байсан шиг том боломжууд үүсгэж байна гэж харж байна. - Монгол Улсын хөгжлийн чиг хандлагыг залуу хүний хувьд яаж хардаг вэ? -Монгол Улсын хөгжлийн чиг хандлага бол суурь асуудлуудаа шийдэхээс эхэлнэ. Энэ нь эрчим хүчний реформоос эхлэх ёстой. Ямар ч бүтээн байгуулалт, хөгжил эрчим хүчгүйгээр явах боломжгүйг бүгд мэднэ. Гэтэл манай эрчим хүчний систем дотоодын хэрэглээг хангах битгий хэл, сүйрэлд орчихсон. Бид эрчим хүчний үнийг зах зээлийн индексжүүлэх зарчмаар алдагдалгүй ажилладаг болох боломжоор хангах хэрэгтэй. - Сүүлийн үед төр хувийн өмч рүү халдах явдал хэрээс хэтэрсэн. Аливаа бизнест төр оролцохоор дампуурдаг кэйс олон. Үүнд төр ямар бодлого баримтлах ёстой вэ? -Монголд одоогоор өмчтэй төрөөд, өмчтэй нас барсан бүтэн үе гараагүй байгаа. Тийм учраас бидний өмчийн талаар ойлголт маш дутуу. Өмчийг дан ганц үл хөдлөх хөрөнгөөр ойлгож байгаа. Үүний цаана өмч бол эрх чөлөөний суурь, чөлөөт зах зээлийн хөдөлгөгч юм. Жишээ нь: 2012 онд авсан хоёр өрөө байр 50 сая төгрөг байж. Тухайн үед нэг ам.доллар 1,340 төгрөгтэй тэнцэж байв. Ингээд бодохоор хоёр өрөө орон сууц 37,313 ам.долларын үнэтэй байсан гэсэн үг. Харин өнөөдөр байрны үнэ 108 сая төгрөгийн үнэтэй гэж нэрлэгдэж байгаа ч ам.доллароор харвал 31,358 болж байна. Тэгэхээр өнөөдөр нэг ам.доллар 3,440 төгрөгтэй тэнцэж байгаа шүү дээ. Зөрүү 6,000 ам.доллар хааччихсан бэ гэдэг асуулт гарна. Дийлэнх монгол эмэгтэйчүүд гэр бүлийнхээ санхүүг хэрхэн зарцуулахыг шийддэг. Энэ бол бусад үндэстэнд байдаггүй маш том эрх мэдэл Үл хөдлөх хөрөнгөний үнэ цэнэ нь нэмэгдэнэ гэж бид итгэдэг. Төгрөгөөр харахаар үнэхээр нэмэгдсэн мэт боловч энэ бол бодит өсөлт биш юм. Доллароор бодохоор харин ч алдагдалтай байгаа учраас манайд гаднын ямар ч хүн хөрөнгө оруулахгүй байгаа хэрэг. Таны өмчөөс 11 жилийн хугацаанд улстөрчид төв банкаар мөнгө хэвлэх аргаар монгол төгрөгийг ямар ч үнэ цэнгүй болгож бодитоор танаас 6,000 ам.долларыг хулгайлжээ. Инфляц бол төр таны өмчөөс чимээгүй хулгай хийж байгаа гэсэн үг юм. Иймд засаг зардлаа нэмж төсвөөс хулгай хийх гол ажлаа хийхийн тулд мөнгө хэвлүүлж байгааг хараад өөрийнхөө өмчийн үнэ цэнийн төлөө, чимээгүй хуульчлагдсан хулгайд өртөхгүйн төлөө хүчтэй эсэргүүцэх ёстой - Энэ жилийн УИХ-ын сонгуульд АН ямар бодлого баримталж орох вэ? - Ардчилсан Нам 2024 оны сонгуульд хөгжлийн бодлогоо тодорхойлохдоо реформ хийх нь зарим тохиолдолд жижигдэж байна. Хувьсгал хийх нь томдож байна. Иймд трансформ хийх буюу бүтэн сууриар нь нийгмийн тулгамдсан асуудлуудыг зоригтой өөрчилье гэсэн бодлого баримталж байгаа. Мэдээж эдгээр нүсэр том өөрчлөлтүүдийг хийхэд урт хугацаандаа үр дүн харагдана. Гэсэн ч найман жил дангаар засагласан МАН ямар ч салбарт дорвитой өөрчлөлт хийгээгүй тул эдгээр аминд тулсан трансформ хийх ажлыг Ардчилсан Нам хийх үүрэгтэй болоод байна. Тиймээс 2024 оны сонгуульд бид иргэдэд сонголт санал болгох биш зайлшгүй өөрчлөлт хийх ёстой хатуу үнэн шийдлүүдийг танилцуулна.","
    М.Мөнхцэцэг, Өдрийн сонин
  ","С.Цэнгүүн: Ардчилсан нийгэмд өсөж торнисон эрх чөлөө, чөлөөт зах зээлээс өөр зүйлийг биеэрээ мэдрээгүй бүхэл бүтэн үе бий болсон учир томоохон өөрчлөлтүүдийг зоригтой хийх хөрс үүссэн"
01/12/2024 17:00:47,Төрийн байгуулалтын байнгын хорооны өнөөдрийн хуралдаанаас ирүүлсэн “Төрийн байгууллагуудыг бүсчлэн байршуулах тухай” УИХ-ын тогтоолын төслийг хэлэлцэх эсэх асуудлыг хэлэлцэж байна.,https://ikon.mn//n/31ve,"
17:00 2024/01/12
 “Монгол Улсыг бүсчлэн хөгжүүлэх бодлогыг тодорхойлох арга хэмжээний тухай”  УИХ-ын тогтоолын төслийн талаар УИХ-ын гишүүн Ж.Батсуурь ""Яг үнэндээ энэ тогтоолын үзэл баримтлалд ойлгомжтой нэг ч үг үсэг байхгүй. Лондоноос, Сөүлээс хөдөө рүү тэгж нүүлгэсэн гэсэн хоёр жишээг л ярьж байна.  ЗГХЭГ, ХЗДХЯ, ЭЗХЯ гэсэн гурван том тамгатай тогтоолын төсөл хоёр жишээнд дээр тавигдаад хөдөө явж байгаа ажлын удирдамж юм шиг орж ирлээ.  Та бүхний ярьж буй зүйл зөрж байна. Г.Занданшатар ЗГХЭГ-ын дарга байхад энэ тогтоолын талаар хэлэлцүүлэг хийсэн. Гэтэл одоо дахиад хэлэлцүүлэг хийнэ гэж орж ирлээ, тоглоом юм уу.  Монгол Улсын бүсчлэн хөгжлийн талаар ямар нэгэн санаа оноо байхгүй. Гарын авлага аваад, чуулганы завсарлагаар бүсүүд дээр очих гишүүдийн сурталчилгааны мөнгийг Засгийн газраас гаргуулъя гээд биччихсэн тогтоол байна.  Үүнийгээ та нар тайлбарлаж чадахгүй, С.Бямбацогт нүдээ аниад дайраад байна. 20 жил хийгээгүй зүйл яагаад яаралтай горимоор орж ирээд байгаа юм"" гэв.  Мөн Эдийн засаг, хөгжлийн яамны Бүс, орон нутгийн хөгжлийн бодлогын газрын дарга Д.Эрдэнэбаяр ""Өнгөрсөн долоон жилийн хугацаанд ул суурьтай судалгаа, 21 аймгийн хэмжээнд хэлэлцүүлэг хийгдсэн. Одоо бол яамд, эрдэмтэд, улс төрийн төлөөллийг оролцуулсан хэлэлцүүлэг хийхээр Засгийн газраас шийдсэн. 2001 онд батлагдсан үзэл баримтлал онолын хувьд өөр болсон.  Тогтоолын төсөлд буй бүсчлэлийн схемийг харах боломжтой. Тус схем нь улс төрийн тойрогтой харьцуулбал 90 хувийн нийцтэй буюу эрдэмтдийн санал дээр суурилсан"" хэмээн ярив.   
16:06 2024/01/12
 ""Төрийн байгууллагуудыг бүсчлэн байршуулах тухай” тогтоолын төслийг УИХ-ын гишүүдийн олонх нь дэмжсэн тул анхны хэлэлцүүлэгт бэлтгүүлэхээр Төрийн байгуулалтын байнгын хороонд шилжүүлэв.  Тус төслийн хүрээнд УИХ-ын 2023 оны намрын ээлжит чуулган завсарлах хугацаанд бүсчилсэн хөгжлийн талаарх бодлого, хууль тогтоомжийг иргэд, олон нийтэд тайлбарлан таниулах, уулзалт, хэлэлцүүлэг зохион байгуулах аж. Мөн Монгол Улсын эдийн засгийн бүсчлэлийг тогтоох асуудлаар эдийн засгийн форумыг бүсчлэн зохион байгуулах, холбогдох бодлого, хууль тогтоомжийн хэрэгжилтийн талаарх шаардлагатай мэдээллээр хангах арга хэмжээ авах талаар тусгасан байна.  
15:32 2024/01/12
 УИХ-ын намрын нэгдсэн чуулганы үдээс хойших хуралдаанаар Элчин сайд нарыг шинээр томилсон. Мөн Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах тогтоолын төсөл батлагдсан юм.  Үргэлжлүүлэн Төрийн байгуулалтын байнгын хорооны өнөөдрийн хуралдаанаас ирүүлсэн “Төрийн байгууллагуудыг бүсчлэн байршуулах тухай” УИХ-ын тогтоолын төслийг хэлэлцэх эсэх асуудлыг хэлэлцэж байна.  
16:06 2024/01/12
 ""Төрийн байгууллагуудыг бүсчлэн байршуулах тухай” тогтоолын төслийг УИХ-ын гишүүдийн олонх нь дэмжсэн тул анхны хэлэлцүүлэгт бэлтгүүлэхээр Төрийн байгуулалтын байнгын хороонд шилжүүлэв.  Тус төслийн хүрээнд УИХ-ын 2023 оны намрын ээлжит чуулган завсарлах хугацаанд бүсчилсэн хөгжлийн талаарх бодлого, хууль тогтоомжийг иргэд, олон нийтэд тайлбарлан таниулах, уулзалт, хэлэлцүүлэг зохион байгуулах аж. Мөн Монгол Улсын эдийн засгийн бүсчлэлийг тогтоох асуудлаар эдийн засгийн форумыг бүсчлэн зохион байгуулах, холбогдох бодлого, хууль тогтоомжийн хэрэгжилтийн талаарх шаардлагатай мэдээллээр хангах арга хэмжээ авах талаар тусгасан байна.  
17:00 2024/01/12
 “Монгол Улсыг бүсчлэн хөгжүүлэх бодлогыг тодорхойлох арга хэмжээний тухай”  УИХ-ын тогтоолын төслийн талаар УИХ-ын гишүүн Ж.Батсуурь ""Яг үнэндээ энэ тогтоолын үзэл баримтлалд ойлгомжтой нэг ч үг үсэг байхгүй. Лондоноос, Сөүлээс хөдөө рүү тэгж нүүлгэсэн гэсэн хоёр жишээг л ярьж байна.  ЗГХЭГ, ХЗДХЯ, ЭЗХЯ гэсэн гурван том тамгатай тогтоолын төсөл хоёр жишээнд дээр тавигдаад хөдөө явж байгаа ажлын удирдамж юм шиг орж ирлээ.  Та бүхний ярьж буй зүйл зөрж байна. Г.Занданшатар ЗГХЭГ-ын дарга байхад энэ тогтоолын талаар хэлэлцүүлэг хийсэн. Гэтэл одоо дахиад хэлэлцүүлэг хийнэ гэж орж ирлээ, тоглоом юм уу.  Монгол Улсын бүсчлэн хөгжлийн талаар ямар нэгэн санаа оноо байхгүй. Гарын авлага аваад, чуулганы завсарлагаар бүсүүд дээр очих гишүүдийн сурталчилгааны мөнгийг Засгийн газраас гаргуулъя гээд биччихсэн тогтоол байна.  Үүнийгээ та нар тайлбарлаж чадахгүй, С.Бямбацогт нүдээ аниад дайраад байна. 20 жил хийгээгүй зүйл яагаад яаралтай горимоор орж ирээд байгаа юм"" гэв.  Мөн Эдийн засаг, хөгжлийн яамны Бүс, орон нутгийн хөгжлийн бодлогын газрын дарга Д.Эрдэнэбаяр ""Өнгөрсөн долоон жилийн хугацаанд ул суурьтай судалгаа, 21 аймгийн хэмжээнд хэлэлцүүлэг хийгдсэн. Одоо бол яамд, эрдэмтэд, улс төрийн төлөөллийг оролцуулсан хэлэлцүүлэг хийхээр Засгийн газраас шийдсэн. 2001 онд батлагдсан үзэл баримтлал онолын хувьд өөр болсон.  Тогтоолын төсөлд буй бүсчлэлийн схемийг харах боломжтой. Тус схем нь улс төрийн тойрогтой харьцуулбал 90 хувийн нийцтэй буюу эрдэмтдийн санал дээр суурилсан"" хэмээн ярив.  ","
    Н.Эрхбаяр, iKon.mn
  ",Ж.Батсуурь: Бүсүүд дээр очих гишүүдийн сурталчилгааны мөнгийг Засгийн газраас гаргуулъя гээд биччихсэн тогтоол байна
01/12/2024 15:08:00,УИХ-ын намрын нэгдсэн чуулганы үдээс хойших хуралдаанаар Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах асуудлыг хэлэлцэж байна.,https://ikon.mn//n/31vb,"
15:08 2024/01/12
 Тус асуудлыг хэлэлцэх үеэр УИХ-ын гишүүн Ц.Туваан Ташкент хотод Элчин сайдын яам байгуулах зардлын талаар Гадаад харилцааны сайдаас тодруулав.  Гадаад харилцааны сайд Б.Батцэцэг ""Монгол Улсын 47 дипломат төлөөлөгчийн газар үйл ажиллагаа явуулдаг. Элчин сайдын яам 32, Байнгын төлөөлөгчийн газар хоёр, Ерөнхий консулын газар ес, Консулын газар гурав байгаа бөгөөд нийт 42.4 сая ам.долларын төсөвтэй юм.  Узбекистан улсад байгуулагдах Элчин сайдын яам нь 355.8 мянган ам.долларын төсөвтэй байна. Цаашдаа дипломат ажилчдын тоог нэмэгдүүлэх шаардлагатай.  Тус улстай мах, махан бүтээгдэхүүн, ноос ноолуурын чиглэлээр ААН-үүд хамтран ажиллаад эхэлсэн. Мөн махны хорио цээрийн асуудлыг шийдэх шаардлагатай. Узбекистаны тал зөрүүлээд хүнс, хүнсний ногоо болон жимс, цэцэг самар зэргийг манайд нийлүүлэх сонирхолтой байгаа"" хэмээн ярив.  Үүний дараа санал хураалт явуулж УИХ-ын гишүүдийн олонх нь дэмжсэнээр Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах тогтоолын төсөл батлагдсан юм.  
14:37 2024/01/12
 УИХ-ын намрын нэгдсэн чуулганы үдээс хойших хуралдаанаар Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах асуудлыг хэлэлцэж байна.  Төв Азийн бүс нутагтаа хөдөө аж ахуй, хөнгөн үйлдвэрийн хөгжлөөр тэргүүлдэг 35 сая хүн амтай, бүс нутагтаа томоохонд тооцогддог зах зах зээлтэй Бүгд Найрамдах Узбекистан Улсын нийслэл Ташкент хотод Монгол Улсын ЭСЯ нээн ажиллуулах Засгийн газрын саналыг Улсын Их Хурлын Аюулгүй байдал гадаад бодлогын байнгын хорооны 2023 оны аравдугаар сарын 10-ны өдрийн хуралдаанаар хэлэлцэн зөвшилцөн дэмжсэн шийдвэр гаргасан байна.  
15:08 2024/01/12
 Тус асуудлыг хэлэлцэх үеэр УИХ-ын гишүүн Ц.Туваан Ташкент хотод Элчин сайдын яам байгуулах зардлын талаар Гадаад харилцааны сайдаас тодруулав.  Гадаад харилцааны сайд Б.Батцэцэг ""Монгол Улсын 47 дипломат төлөөлөгчийн газар үйл ажиллагаа явуулдаг. Элчин сайдын яам 32, Байнгын төлөөлөгчийн газар хоёр, Ерөнхий консулын газар ес, Консулын газар гурав байгаа бөгөөд нийт 42.4 сая ам.долларын төсөвтэй юм.  Узбекистан улсад байгуулагдах Элчин сайдын яам нь 355.8 мянган ам.долларын төсөвтэй байна. Цаашдаа дипломат ажилчдын тоог нэмэгдүүлэх шаардлагатай.  Тус улстай мах, махан бүтээгдэхүүн, ноос ноолуурын чиглэлээр ААН-үүд хамтран ажиллаад эхэлсэн. Мөн махны хорио цээрийн асуудлыг шийдэх шаардлагатай. Узбекистаны тал зөрүүлээд хүнс, хүнсний ногоо болон жимс, цэцэг самар зэргийг манайд нийлүүлэх сонирхолтой байгаа"" хэмээн ярив.  Үүний дараа санал хураалт явуулж УИХ-ын гишүүдийн олонх нь дэмжсэнээр Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах тогтоолын төсөл батлагдсан юм. ","
    Н.Эрхбаяр, iKon.mn
  ","""Узбекистан улс хүнс, хүнсний ногоо болон жимс, цэцэг самар зэргийг Монголд нийлүүлэх сонирхолтой байгаа"""
01/12/2024 14:25:00,УИХ-ын намрын нэгдсэн чуулганы ээлжит хуралдаан Төрийн ордонд эхэллээ.,https://ikon.mn//n/31up,"УИХ-ын намрын нэгдсэн чуулганы ээлжит хуралдаан Төрийн ордонд болж байгаа билээ.  Өнөөдрийн үдээс хойших хуралдаанаар Элчин сайд нарыг шинээр томилох асуудалтай холбогдуулан нууц санал хураалт явуулж УИХ-ын гишүүдийн олонх нь дэмжсэнээр батлагдав.  Монгол Улсын Үндсэн хуулийн Гучин гуравдугаар зүйлийн 1 дэх хэсгийн 5 дахь заалт, Монгол Улсын Ерөнхийлөгчийн тухай хуулийн 14 дүгээр зүйлийн 3, Засгийн газрын тухай хуулийн 15 дугаар зүйлийн 4, Дипломат албаны тухай хуулийн 16 дугаар зүйлийн 1 дэх заалтыг тус тус үндэслэн Элчин сайд нарыг томилж байна. Үүнд:","
    Н.Эрхбаяр, iKon.mn
  ","БНСУ, Польш, Швед улсад суух Элчин сайд нарыг томиллоо"
01/12/2024 14:00:00,"УИХ-ын намрын нэгдсэн чуулганы өнөөдрийн үдээс өмнөх хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцсэн юм.",https://ikon.mn//n/31v7,"УИХ-ын намрын нэгдсэн чуулганы өнөөдрийн үдээс өмнөх хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцсэн юм.  Энэ үеэр УИХ-ын гишүүн Д.Ганбат НҮБ Байнгын төлөөлөгчид нэр дэвшиж буй Н.Анхбаяраас асуулт асуулаа.  УИХ-ын гишүүн Д.Ганбат: Иргэд АНУ, Япон, Солонгос гэсэн өндөр хөгжилтэй оронд ажиллаад хоёр, гурав дахь үе нь гарч ирсэн. Тэр хүмүүс монгол аав ээжтэй атал гадаадын иргэншил сонгоод байна. Тэгэхээр давхар иргэншил олгох боломжтой юу. Энэ талаар ямар бодлого баримталж байгаа вэ?  НҮБ-ыг Байнгын төлөөлөгчид нэр дэвшигч Н.Анхбаяр: Таны хөндөж буй асуудал АНУ-д бий болоод нэлээд хугацаа өнгөрсөн. Хуулийн дагуу буюу харьяатынх нь хувьд үзвэл монгол эцэг эхээс төрсөн хүүхэд хөрсний зарчмаар АНУ-ын иргэншил авч байгаа.  Гэхдээ бүртгэлийн хувьд монголынхоо иргэн хэвээрээ л байгаа. Гол асуудал нь Монгол Улс харьяатын тухай хуульд өөрчлөлт оруулж, хоёрдмол харьяаллыг хуульчлан баталгаажуулах талаар судалгаа хийсэн.  Зарчмын хувьд хуулийн төсөл боловсруулах боломжтой. Гэхдээ ажиллаж, амьдарч буй улс орнуудынх нь гадаадын иргэний эрх зүйн байдлын хуультай уялдуулж, монгол иргэдийнхээ эрх ашгийг байнга оршин суудаг эх орон болон Монгол Улсад зохих ёсоор нь эдлүүлэх өнцгөөс судалгаа хийх ёстой. Төрийн алба хаах, цэргийн үндсэн ажлаа хийх, сонгуулийн эрх, татвар гэх мэт асуудлыг судалж байгаа. Судалгааны ажил нэлээд урагштай явж байна.","
    Н.Эрхбаяр, iKon.mn
  ",Н.Анхбаяр: Гадаадад төрсөн иргэнд хоёрдмол харьяалал олгох судалгааны ажил урагштай явж байгаа
01/12/2024 13:21:00,- Иргэний зориг ногоон намаас мэдээлэл хийлээ.,https://ikon.mn//n/31v5,"Иргэний Зориг Ногоон Нам цаг үеийн асуудлаар өнөөдөр мэдээлэл хийлээ.  Тус намын дарга Б.Батбаатар нам үүсгэн байгуулагдаад 24 жил болсон байна. Энэ хугацаанд Иргэний Зориг Ногоон Нам шударга ёс, эрх чөлөө, байгаль орчин иргэдийнхээ сайн сайхны төлөө хатуу байр суурьтайгаар зогсож ирсэн. Эх орноо гэсэн иргэн болгоныг Иргэний Зориг Ногоон Нам гэсэн тайзан дээр гарч ирж эх орныхоо төлөө зүтгэхийг уриалж байна гэдгийг онцлоод дараах зүйлсийг ярив.  Тэрбээр ""УИХ дээр гадаадын хөрөнгө оруулалтын тухай хуулийг хэлэлцэж байна. Гадаадын хөрөнгө оруулалт бол эдийн засаг, эрхзүй, тусгаар тогтнолын тухай хууль. Гадаадын хөрөнгө оруулалт монголд ус, агаар мэт хэрэгтэй байгаа.  Энэ хуулийн төслийг эсэргүүцэж байгаа хүмүүсийн улс төрийн тоглоом нийгмийг хувааж захирахыг Иргэний Зориг Ногоон Нам хүлээн зөвшөөрөхгүй.  Гадаадын хөрөнгө оруулалт 100 мянган долларын босго дээр гацахгүй. Шүүхийн зөв шударга схем, монгол төгрөгийн ханш тогтвортой удаан байж татна.  Засгийн газар, эрх мэдэлтнүүд нь хулгай ч байхад гадаадын хөрөнгө оруулалт орж ирдэггүй юм. Зөв, шударга эдийн засгийн орчинтой газар өөрөө орж ирдэг. Өмнө нь гурван удаа буцсан төсөл ард түмэн хулгайчдыг таньж мэддэг болсон энэ үед ахиад орж ирж байна. Энэ харааных нь урдуур хуулийг далимдуулж хөшиг татаж хааж байна"" гэв.  ","
    М.Батчимэг, ikon.mn
  ",ИЗНН: Ард түмэн хулгайч нарыг мэддэг болсон харааных нь урдуур хөрөнгө оруулалтын хуулиар далимдуулж хөшиг татаж байна
01/12/2024 12:43:00,"-УИХ-ын намрын нэгдсэн чуулганы өнөөдрийн хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцэж байна.",https://ikon.mn//n/31v3,"УИХ-ын намрын нэгдсэн чуулганы өнөөдрийн хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцэж байна.  Энэ үеэр УИХ-ын гишүүн М.Оюунчимэг БНСУ-д суух онц бөгөөд бүрэн эрхт Элчин сайдтай холбоотой асуултыг асуулаа.  УИХ-ын гишүүн М.Оюунчимэг: Жилийн өмнө БНСУ-ын Элчин сайдаар н.Энхбат гэдэг хүнийг оруулж ирсэн. Өнөөдөр С.Сүхболдыг томилохоор хэлэлцэж байгаа шалтгаан нь юу вэ. Сүүлийн үед БНСУ-руу зорчих виз авсан иргэд хил дээр очиход болохгүй гээд буцаагаад явуулж байна. Иймэрхүү зүйл яагаад гарч байгаа вэ?  Гадаад харилцааны сайд Б.Батцэцэг: Өмнө нь нэр дэвшиж байсан н.Энхбат гэдэг хүн хувийн шалтгаанаар татгалзсан. БНСУ-д ганцхан Монгол биш бусад орноос 450 мянга орчим иргэн хууль бусаар оршин сууж, хөдөлмөр эрхэлдэг.  Тус улсын Хууль зүйн яамны шийдвэрээр хууль бус иргэдийг 50 хувь бууруулах ажлын хүрээнд 2023 онд шалгалтыг эрчимжүүлсэн. Хилээр нэвтрэх хэсэг дээр шалгалтыг чангаруулсан. Зөвхөн Монгол Улсын иргэдийг буцаагаагүй. Хууль бусаар оршин суудаг бусад орны иргэдийг ижилхэн буцааж байгаа. Бид Солонгосын талтай энэ асуудлыг ярилцсан бөгөөд нэгэнт виз олгосон бол оруулах чиглэлээр ажиллаж байна. Солонгосын талаас хууль дүрэмд нийцэхгүй зөрчил гаргасан, зорчиж буй зорилго, очих байр буудал, буцах хугацаа, урьсан хүнээ мэдэхгүй, шалтгаанаа тайлбарлаж чадахгүй, визийн мэдүүлсэн мэдүүлгээсээ зөрсөн тохиолдолд буцааж байгааг хэлсэн.  Гадаад Харилцааны Яам, Консулын хэлтэс, хоёр улсын Элчин сайд яам иргэдэд цаг тухайд нь тодорхой мэдээллийг өгч байгаа.  Монгол Улсаас БНСУ-д суух Онц бөгөөд Бүрэн эрхт Элчин сайдаар нэр дэвшигч С.Сүхболд: Солонгост манай улсын 54,394 иргэн байгаа талаар тус улсын хууль зүйн яамнаас мэдээлсэн. Миний бие Элчийн сайдаар томилогдвол Монгол иргэдийн хүүхдүүд сурч байгаа сургуулийг дэмжих чиглэлээр ажиллана.  Солонгос улс хөдөлмөрийн гэрээний квотыг 3,000-5,000-д хүргэж байгаа. Тэгэхээр мэргэжлийн боловсон ажиллах хүчнийг ажиллуулах тал дээр анхаарна. ","
    Н.Эрхбаяр, iKon.mn
  ","Б.Батцэцэг: Зорилго, очих байр, буцах хугацаа, урьсан хүнээ мэдэхгүй иргэдийг БНСУ-ын тал буцааж байгаа"
01/12/2024 11:08:00,"Монгол Улсын төр, нийгмийн нэрт зүтгэлтэн, Монгол Улсын хөдөлмөрийн баатар, Ардын багш, гавьяат хуульч, доктор, профессор Б.Чимидийн нэрэмжит шагналын эзнээр ШЕЗ-ийн дарга асан Н.Лүндэндорж тодорчээ.",https://ikon.mn//n/31ut,"Монгол Улсын төр, нийгмийн нэрт зүтгэлтэн, Монгол Улсын хөдөлмөрийн баатар, Ардын багш, гавьяат хуульч, доктор, профессор Б.Чимидийн нэрэмжит шагналын эзнээр Шүүхийн Ерөнхий Зөвлөлийн/ШЕЗ/ дарга асан Н.Лүндэндорж тодорчээ. Тодруулбал Үндсэн хуульт ёсны үнэт зүйл, баримтлалыг олон нийтэд таниулан сурталчлах, түгээн дэлгэрүүлэх,Үндсэн хуулийн эрх зүйн салбарын хөгжилд үнэтэй хувь нэмэр оруулж, Монгол Улсын Үндсэн хуулийн шинжлэх ухааны тайлбар мэдээлэл туурвисан философийн ухааны доктор, хууль зүйн шинжлэх, ухааны доктор, профессор Н.Лүндэндоржид Үндсэн хуулийн эхийг баригч Б.Чимидийн нэрэмжит УИХ-ын 2024 оны шагналыг хүртээх шийдвэр гарчээ. Түүний туурвисан бүтээл нь Монгол Улсын Үндсэн хуулийн шинжлэх ухааны анхны тайлбар бөгөөд хуулийн үг, цэг таслал, өгүүлбэрийн үзэл санааг ард иргэдэд ойлгомжтой болгосон гэж үзэж, шагналыг олгосон болохыг УИХ-ын дарга Г.Занданшатар хэллээ. 2014 оноос эхлэн Үндсэн хуулийн өдрийг тохиолдуулан олгодог болсон уг шагналыг өнгөрсөн онд Хууль зүйн шинжлэх ухааны доктор, профессор Ч.Энхбаатар тэргүүтэй эрдэмтдийн баг хүртжээ. Өнөөдөр Үндсэн хуулийн эхийг баригч Б.Чимидийн нэрэмжит шагналыг хүртсэн Н.Лүндэндорж нь 2013-2019 онд Шүүхийн Ерөнхий Зөвлөлийн даргаар ажиллаж байсан юм.","
    Б.МАНЛАЙ, IKON.MN
  ",Үндсэн хуулийн эхийг баригч Б.Чимидийн нэрэмжит шагналыг ШЕЗ-ийн дарга асан Н.Лүндэндоржид хүртээлээ
01/12/2024 08:38:00,"“Дипломат болон албан паспорт эзэмшигчдийг визийн шаардлагаас чөлөөлөх тухай Монгол Улс, Бенилюксийн Улсууд (Бельги, Нидерланд, Люксембург) хоорондын хэлэлцээрийг энэ сарын 9-ний өдөр байгуулжээ.",https://ikon.mn//n/31ug,"“Дипломат болон албан паспорт эзэмшигчдийг визийн шаардлагаас чөлөөлөх тухай Монгол Улс, Бенилюксийн Улсууд (Бельги, Нидерланд, Люксембург) хоорондын хэлэлцээрийг энэ сарын 9-ний өдөр байгуулжээ. Уг хэлэлцээрийн хүрээнд хоёр улсын дипломат болон албан паспорт эзэмшигчид 90 хүртэлх хоногийн хугацаанд харилцан визгүй зорчих нөхцөл бүрдэх юм. Талууд хэлэлцээрийг батлахад шаардагдах дотоодын хууль тогтоомжийн шаардлагаа хангаснаар хүчин төгөлдөр үйлчилж эхэлнэ хэмээн ГХЯ-наас мэдээллээ. Хэлэлцээрт Монгол Улсаас Бельгийн Хаант Улсад суугаа Онц бөгөөд Бүрэн эрхт Элчин сайд Л.Болд, Бельгийн Хаант Улсын Дүрвэгсэд, цагаачлалын асуудал хариуцсан Төрийн нарийн бичгийн дарга Николе дө Моор, Люксембургийн Хаант Улсын Гадаад хэргийн яамны Консул, олон улсын соёлын харилцааны газрын захирал Жеан Клауде Кюженер, Нидерландын Хаант Улсаас Бельгийн Хаант Улсад суугаа Элчин сайд Пиетер Жан Клейвег дө Зваун нар гарын үсэг зуржээ.   Эх сурвалж: ГХЯ","
    Б.МАНЛАЙ, IKON.MN
  ","Бельги, Нидерланд, Люксембург улс руу визгүй зорчих хэлэлцээр байгуулжээ"
01/11/2024 17:49:00,"Н.Энхбаяр, Ж.Дэлгэрсайхан, Н.Ууганбаатар, А.Энхбат, Р.Рэнцэнбазар, Л.Гангэрэл, Л.Отгонтуяа нар Төсвийн тогтвортой байдлын зөвлөлийн гишүүнээр томилогдов.",https://ikon.mn//n/31ub,"УИХ-ын намрын нэгдсэн чуулганы өнөөдрийн үдээс хойших хуралдаанаар Төсвийн тогтвортой байдлын зөвлөлийн гишүүдийг томилох тухай асуудлыг хэлэлцлээ.  Тус зөвлөлийн гишүүнд нэр дэвшигч тус бүрд нууц санал хураалт явуулж УИХ-ын гишүүдийн олонх нь дэмжсэн юм.  Ингэснээр Н.Энхбаяр, Ж.Дэлгэрсайхан, Н.Ууганбаатар, А.Энхбат, Р.Рэнцэнбазар, Л.Гангэрэл, Л.Отгонтуяа нар Төсвийн тогтвортой байдлын зөвлөлийн гишүүнээр томилогдов.  Энэхүү томилгооны талаар УИХ-ын дарга Г.Занданшатар ""Төсвийн тогтвортой байдлын зөвлөлийн гишүүдэд байнгын өндөр цалин хангамжийг баталсан учраас зөвхөн төсөв орж ирэхээр ажиллахгүй. Тиймээс төсвийн зарлага, сангуудын реформыг хийх суурь нь болох ёстой. Мөн Засгийн газраас хараат бус ажиллах институц юм"" гэв.","
    Н.Эрхбаяр, iKon.mn
  ","Н.Энхбаяр, Ж.Дэлгэрсайхан, Н.Ууганбаатар нарын долоон хүнийг Төсвийн тогтвортой байдлын зөвлөлийн гишүүнээр томилов"
01/11/2024 17:00:00,"- Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай",https://ikon.mn//n/31u5,"УИХ-ын намрын нэгдсэн чуулганаар Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай хуулийн төсөл болон хамт өргөн мэдүүлсэн хуулийн төслийн анхны хэлэлцүүлгийг хийж байна.  Энэ үеэр уг хуульд орж байгаа нэмэлт өөрчлөлтийн талаар Хууль зүйн сайд Б.Энхбаяр ""Монгол Улсад шүүхийн хяналтаас гадуур баривчлаад сулладаг гэсэн асуудал яригддаг. Мөн хорих ял байхгүй хөнгөн хэргүүд дээр хүнийг цагдан хорьж шалгаад байдаг гэх хоёр асуудлыг цэгцэлж байна.  Хууль хяналтын байгууллагууд дур зоргоор хүний эрхэд халдаж аливаа төрлийн баривчилгаа хийдэг асуудлыг хязгаарлахын тулд баривчлах үндэслэлийн тодорхой болгож байгаа юм. Дийлэнх баривчилгааг хойшлуулшгүй гэсэн үндэслэлээр хийж байна. Хойшлуулшгүй гэдэг нь тухайн хууль сахиулагчийн дур зоргоор тайлбарлагдах үндэслэл байна гэдгээр улам тодорхой болгож, хөнгөн хэрэг дээр хүнийг цагдан хорихгүй болж байгаа.  Сураг ажиг, таамаг, үзэмжээр хүнийг баривчлахгүй гэдгийг тодорхой болгож байна"" гэв. ","
    М.Батчимэг, ikon.mn
  ",Б.Энхбаяр: Хуулийн байгууллага хүний эрхэд халдаж баривчилгаа хийдгийг хязгаарлахын тулд үндэслэлийг тодорхой болгож байна
01/11/2024 16:36:00,-Оршин суугаа газрын хаяг дээр амьдарч буй иргэдийн мэдээлэл шалгахыг УБЕГ-аас санууллаа.,https://ikon.mn//n/31u6,"Оршин суугаа газрын хаяг дээр амьдарч буй иргэдийн мэдээлэл шалгахыг УБЕГ-аас санууллаа. Ингэснээр өөрийнх нь хаяг дээр танихгүй хүн байгаа эсэхийг цахимаар шалгах юм. www.burtgel.gov.mn цахим хуудаст нэвтрэн “Байнга оршин суугаа хаяг дээр амьдарч буй иргэдийн мэдээлэл шалгах” цонхоор эсхүл www.check.burtgel.gov.mn холбоосоор хандана. Өөрийн регистрийн дугаар болон иргэний бүртгэлийн дугаар, оршин суугаа хаягийн мэдээллээ оруулан ""Илгээх"" товчийг дарна. Илгээх товчийг дарснаар танд тус оршин суух хаягт бүртгэлтэй нийт иргэдийн мэдээлэл харагдах юм байна. Хэрэв таны мэдээлэл зөрүүтэй бол “Мэдээлэл буруу бол мэдэгдэх” товчийг даран холбогдох утасны дугаараа оруулж, санал хүсэлтээ илгээх, мөн Улсын бүртгэлийн байгууллагад биечлэн хандаж засуулна. Сонгуульд оролцох эрх бүхий Монгол Улсын нийт иргэдийн бүртгэл буюу ""Сонгогчдын нэрийн жагсаалт"" дөрөвдүгээр сарын 1-ний өдрөөс нийтэд ил тод гарч эхэлнэ. Хаяг дээр нь танихгүй хүн байна гэсэн маргаан их гардаг учир сонгуулиас өмнө эрт шалгах боломжийг иргэдэд олгож байгаа аж. ","
    Д.Янжиндулам, ikon.mn
  ",Оршин суугаа хаяг дээрээ танихгүй хүн бүртгэлтэй байгаа эсэхийг шалгах ЗААВАР
01/11/2024 14:44:00,"Үнэт цаасны зах зээлийн тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэж байна.",https://ikon.mn//n/31u0,"
15:55 2024/01/11
 Үнэт цаасны тухай хуульд нэмэлт, өөрчлөлт оруулах тухай хуулийн төслийг хэлэлцэх эсэх асуудалд санал хураалт явуулж, УИХ-ын гишүүдийн олонх нь дэмжив. Ингэснээр тус хуулийн төслийг анхны хэлэлцүүлэгт бэлтгүүлэхээр Эдийн засгийн байнгын хороонд шилжүүлэв.  Хэлэлцүүлгийн үеэр Санхүүгийн Зохицуулах Хорооны дарга Д.Баярсайхан тус хуулийн зүйл заалттай холбоотой зарим мэдээллийг өглөө.  Тэрбээр ""Өмч хувьчлал хийгдсэнээс хойш маш олон иргэн цэнхэр, ягаан тасалбараар аж ахуйн нэгжүүдийн хувьцааг авсан. Үнэт цаасны төвлөрсөн хадгаламжийн төв дээр тухайн иргэдийн тодорхой хэмжээний хувьцаа байдаг.  Тиймээс тус байгууллагад иргэдийн ямар хувьцаа багаа талаар лавлаад явах боломжтой. Өнөөдрийн байдлаар 173 хувьцаат компани байна. Мөн зургаан банк хувьцаат болсон. Нэг нь системийн нөлөө бүхий бус банк. Дээрх банкууд 5-20 хүртэлх хувийг иргэд олон нийтэд санал болгосон. Олон нийтийн компани болсноор 4-5 эзэнтэй байсан банк анхдагч зах зээлд 72 мянган харилцагчтай болсон байгаа.  2011-2012 оны эдийн засаг өсөлттэй үед гадаадын иргэд дотоодын үнэт цаасны арилжаанд 70 гаруй хувьтай оролцож байсан. Харин одоо бол тав хүрэхгүй хувьтай байна. Дотоодын аж ахуй нэгжүүд бондын зах зээлд санхүүжилт татдаг болсон"" хэмээн ярив.  
14:48 2024/01/11
 УИХ-ын намрын нэгдсэн чуулган Төрийн ордонд болж байна.  Үдээс хойших хуралдаанаар Хүүхэд хамгааллын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг эцэслэн батлах бэлтгэл хангуулахаар Нийгмийн бодлогын байнгын хороонд шилжүүлсэн юм.  Үргэлжлүүлэн 2023 оны арванхоёрдугаар сарын 22-ны өдөр Засгийн газраас УИХ-д өргөн барьсан Үнэт цаасны зах зээлийн тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэж эхэллээ.  
15:55 2024/01/11
 Үнэт цаасны тухай хуульд нэмэлт, өөрчлөлт оруулах тухай хуулийн төслийг хэлэлцэх эсэх асуудалд санал хураалт явуулж, УИХ-ын гишүүдийн олонх нь дэмжив. Ингэснээр тус хуулийн төслийг анхны хэлэлцүүлэгт бэлтгүүлэхээр Эдийн засгийн байнгын хороонд шилжүүлэв.  Хэлэлцүүлгийн үеэр Санхүүгийн Зохицуулах Хорооны дарга Д.Баярсайхан тус хуулийн зүйл заалттай холбоотой зарим мэдээллийг өглөө.  Тэрбээр ""Өмч хувьчлал хийгдсэнээс хойш маш олон иргэн цэнхэр, ягаан тасалбараар аж ахуйн нэгжүүдийн хувьцааг авсан. Үнэт цаасны төвлөрсөн хадгаламжийн төв дээр тухайн иргэдийн тодорхой хэмжээний хувьцаа байдаг.  Тиймээс тус байгууллагад иргэдийн ямар хувьцаа багаа талаар лавлаад явах боломжтой. Өнөөдрийн байдлаар 173 хувьцаат компани байна. Мөн зургаан банк хувьцаат болсон. Нэг нь системийн нөлөө бүхий бус банк. Дээрх банкууд 5-20 хүртэлх хувийг иргэд олон нийтэд санал болгосон. Олон нийтийн компани болсноор 4-5 эзэнтэй байсан банк анхдагч зах зээлд 72 мянган харилцагчтай болсон байгаа.  2011-2012 оны эдийн засаг өсөлттэй үед гадаадын иргэд дотоодын үнэт цаасны арилжаанд 70 гаруй хувьтай оролцож байсан. Харин одоо бол тав хүрэхгүй хувьтай байна. Дотоодын аж ахуй нэгжүүд бондын зах зээлд санхүүжилт татдаг болсон"" хэмээн ярив. ","
    Н.Эрхбаяр, iKon.mn
  ","""2011-2012 онд гадаадын иргэд дотоодын үнэт цаасны арилжаанд 70%-тай оролцож байсан бол одоо тав хүрэхгүй хувьтай"""
01/11/2024 14:34:00,УИХ-ын намрын нэгдсэн чуулган Төрийн ордонд хуралдаж байна.,https://ikon.mn//n/31tx,"
14:34 2024/01/11
 Хүүхэд хамгааллын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг эцэслэн батлах бэлтгэл хангуулахаар Нийгмийн бодлогын байнгын хороонд шилжүүлэв.  Тус хуульд доорх заалтуудыг тусгаж өгсөн байна.  
14:16 2024/01/11
 УИХ-ын намрын нэгдсэн чуулган Төрийн ордонд хуралдаж байна.  Үдээс хойших хуралдаанаар ""Төрийн болон орон нутгийн өмчит хуулийн этгээдийг шинээр байгуулахыг түр хориглох, тэдгээрийн үр ашиг, менежментийг сайжруулах тухай"" болон ""Аж ахуйн үйл ажиллагаанд оролцох төрийн оролцоог хязгаарлах тухай"" УИХ-ын тогтоолын төслийг үргэлжлүүлэн хэлэлцлээ. Энэ үеэр тус хуулийн зарим утга нь дутуу байгаа учраас ажлын хэсэгт гүйцээн боловсруулах чиглэлийг УИХ-ын дарга Г.Занданшатар өгөв.  Үргэлжлүүлэн Хүүхэд хамгааллын тухай хуулийн шинэчилсэн найруулгын төслийн эцсийн хэлэлцүүлэг болж байна. 
14:34 2024/01/11
 Хүүхэд хамгааллын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг эцэслэн батлах бэлтгэл хангуулахаар Нийгмийн бодлогын байнгын хороонд шилжүүлэв.  Тус хуульд доорх заалтуудыг тусгаж өгсөн байна. ","
    Н.Эрхбаяр, iKon.mn
  ",Хүүхэд хамгааллын тухай хуулийн төслийг эцэслэн батлах бэлтгэл хангуулахаар байнгын хороонд шилжүүлэв
01/11/2024 13:22:00,"Өнөөдрийн хуралдаанаар Төрийн болон орон нутгийн өмчит хуулийн этгээдийг шинээр байгуулахыг түр хориглох, тэдгээрийн үр ашиг, менежментийг сайжруулах тухай болон ""Аж ахуйн үйл ажиллагаанд оролцох төрийн оролцоог хязгаарлах тухай"" УИХ-ын тогтоолын төслийн анхны хэлэлцүүлэг болж байна.",https://ikon.mn//n/31ts,"
13:22 2024/01/11
 Аж ахуйн үйл ажиллагаанд төрийн оролцоог хязгаарлах тухай асуудлыг хэлэлцэх үеэр хууль санаачлагч УИХ-ын гишүүн М.Оюунчимэг өөрийн байр сууриа илэрхийллээ.  Тэрбээр ""Эрдэнэс Тавантолгой ХК 800 тэрбумаас нэг их наяд төгрөг хүртэлх тендер зарлахад шалгарах стандартын компани бараг байхгүй. Гэхдээ шалгаруулахын тулд төрийн албан тушаалтнуудын авлигын асуудал өндөр түвшинд хүрсэн.  Автобус 1, 2 дугаар баазууд төрийн өмчит. Тэнд автобус шинэчлэл нэртэй мөнгө угаалт, бизнес явдаг. Харин нийтийн тээвэр дордож, дампуурч байна.  Төрийн болон орон нутгийн өмчит компаниар дамжаад өндөр мөнгөн дүнтэй тендер зарлахад асуудал гарвал Үндэсний Аюулгүй Байдлын Зөвлөлөөр оруулж нууцын зэрэглэлд оруулах буруу жишиг тогтсон.  ҮАБЗ-өөр нууцын зэрэглэлд оруулсан тендерийг шударга явсан эсэхийг гаргаад тавихад хууль зөрчсөн эсэх нь тодорхойгүй асуултын тэмдэгтэй үлддэг байх явдлыг хаах ёстой.  Дотоод гадаадын хөрөнгө оруулагчид Монголын төртэй өрсөлдөх хэцүү байна, авлига өгөх, тендерт оролцохын тулд төрийн албан хаагчтай буруу замаар нөхөрлөдөг. Ингэхгүй бол ажил явдаггүй гэж ярьсан"" хэмээн ярив.  
12:46 2024/01/11
 УИХ-ын намрын нэгдсэн чуулган Төрийн ордонд хуралдаж байна.  Өнөөдрийн хуралдаанаар Төрийн болон орон нутгийн өмчит хуулийн этгээдийг шинээр байгуулахыг түр хориглох, тэдгээрийн үр ашиг, менежментийг сайжруулах тухай болон ""Аж ахуйн үйл ажиллагаанд оролцох төрийн оролцоог хязгаарлах тухай"" УИХ-ын тогтоолын төслийн анхны хэлэлцүүлэг боллоо.  Үдээс хойших хуралдаанаар тус хуулийн зарим утга нь дутуу байгаа учраас ажлын хэсэгт гүйцээн боловсруулах чиглэлийг УИХ-ын дарга Г.Занданшатар өгөв.  
13:22 2024/01/11
 Аж ахуйн үйл ажиллагаанд төрийн оролцоог хязгаарлах тухай асуудлыг хэлэлцэх үеэр хууль санаачлагч УИХ-ын гишүүн М.Оюунчимэг өөрийн байр сууриа илэрхийллээ.  Тэрбээр ""Эрдэнэс Тавантолгой ХК 800 тэрбумаас нэг их наяд төгрөг хүртэлх тендер зарлахад шалгарах стандартын компани бараг байхгүй. Гэхдээ шалгаруулахын тулд төрийн албан тушаалтнуудын авлигын асуудал өндөр түвшинд хүрсэн.  Автобус 1, 2 дугаар баазууд төрийн өмчит. Тэнд автобус шинэчлэл нэртэй мөнгө угаалт, бизнес явдаг. Харин нийтийн тээвэр дордож, дампуурч байна.  Төрийн болон орон нутгийн өмчит компаниар дамжаад өндөр мөнгөн дүнтэй тендер зарлахад асуудал гарвал Үндэсний Аюулгүй Байдлын Зөвлөлөөр оруулж нууцын зэрэглэлд оруулах буруу жишиг тогтсон.  ҮАБЗ-өөр нууцын зэрэглэлд оруулсан тендерийг шударга явсан эсэхийг гаргаад тавихад хууль зөрчсөн эсэх нь тодорхойгүй асуултын тэмдэгтэй үлддэг байх явдлыг хаах ёстой.  Дотоод гадаадын хөрөнгө оруулагчид Монголын төртэй өрсөлдөх хэцүү байна, авлига өгөх, тендерт оролцохын тулд төрийн албан хаагчтай буруу замаар нөхөрлөдөг. Ингэхгүй бол ажил явдаггүй гэж ярьсан"" хэмээн ярив. ","
    Н.Эрхбаяр, iKon.mn
  ","""Төрийн өмчит компани тендер зарлахад асуудал гарвал ҮАБЗ-өөр нууцын зэрэглэлд оруулах буруу жишиг тогтсон"""
01/11/2024 12:03:00,"Хөрөнгө оруулалтын тухай хуулийн төслийг хэлэлцэх эсэхийг өнөөдөр шийдвэрлэхгүй бол гадаадын хөрөнгө оруулагч нарт маш буруу дохиолол очно. Хоёр дахь удаагаа хойшлуулбал гадаадын хөрөнгө оруулалтыг Монгол Улсын Их Хурал, Засгийн газар дэмжихгүй юм байна гэсэн сигнал очно шүү.",https://ikon.mn//n/31tm,"УИХ-ын намрын нэгдсэн чуулганы ээлжит хуралдаанаар Хөрөнгө оруулалтын тухай хуулийн төслийг хэлэлцэх эсэх асуудлыг хэлэлцлээ. Энэ үеэр тус хуулийг хэлэлцэх эсэх асуудлаар АН-ын бүлэг гурав хоногийн завсарлага авсан юм. Мөн тус хуулийн төслийг хэлэлцэх эсэх талаар УИХ-ын гишүүн Т.Доржханд үг хэллээ.  Тэрбээр ""Хөрөнгө оруулалтын тухай хуулийн төслийг хэлэлцэх эсэхийг өнөөдөр шийдвэрлэхгүй бол гадаадын хөрөнгө оруулагч нарт маш буруу дохиолол очно. Хоёр дахь удаагаа хойшлуулбал гадаадын хөрөнгө оруулалтыг Монгол Улсын Их Хурал, Засгийн газар дэмжихгүй юм байна гэсэн сигнал очно шүү.  Ер нь Монгол Улс хөгжье гэвэл дэд бүтэц хэрэгтэй. Хөгжлийн санхүүжилтийн гурван хүчин зүйл байдаг. Нэгдүгээрт улсын төсөв, хоёрдугаарт гадаадын зээл, гуравдугаарт хөрөнгө оруулалт юм.  Өчигдөр жиргээн дотор 860 гаруй залуучууд, мэргэжилтнүүд, иргэдтэй хэлэлцүүлэг хийлээ. Энэ дунд Ерөнхий сайд асан М.Энхсайхан гуай орж ирж нэг зүйлийг УИХ-ын гишүүд ойлгуулж өгөөч гэсэн.  Гадаадын хөрөнгө оруулалт гэдэг хэзээ ч өр үүсгэдэггүй. Тэгэхээр өрийн дарамт байхгүй. Шинэ зах зээл, ажлын байр, технологи бий болгох давуу талтай. Иймээс гадаадын хөрөнгө оруулалт маш их хэрэгтэй. Яагаад гэвэл бид хөгжиж байгаа орон.  Өнөөдөр энд сууж байгаа хүмүүс эцэслэх эрхтэй. Ардчилсан нам баруун төвийн үзэл санаандаа хатуу байгаад үүнийгээ дэмжээд яваасай. Халамж, гадаадын хөрөнгө оруулагчдыг хөөдөг, дотоодын хөрөнгө оруулагчдыг шоронд оруулдаг бус дэмждэг сөрөг хүчин Монголд ус агаар шиг хэрэгтэй байгаа. Энэ тал дээр хатуу байж өгөөсэй гэж хүсэж байна.  Нөгөө талдаа эрх барьж байгаа нам ирцээ бүрдүүлээд, кнопоо дар гэж шаардаж байна. Энэ та нарын үүрэг. Хэрэв үүнийг хийхгүй бол ирээдүйд асах их хохирол бий болгоно. Шинэ үеийнхэн та нарт хариуцлага тооцно. Хүн нам та нарт хариуцлага тооцно гэдгээ хэлье.  Монгол Улсын Ерөнхийлөгчийн тухай хуулийн асуудал үнэхээр хэрэгтэй юм байна. Өчигдөр Х.Баттулга гэх хүн Төрийн ордонд орж ирлээ. Хоёр удаа нүүрсний сонсголоос зугтсан байдаг.  Тэгсэн атал иргэдэд хайртай дүр үзүүлж, баатрын дүрээр гарч ирээд энэ газар шороо, нутаг чинь эзлэгдлээ гэсэн өөр хуулийн зохицуулалт гаргаж тархи угаалт хийж байна.  Энэ бол монголчуудыг хагалан бутаргаж, худал мэдээлэл тарааж байна. Үүнийг хэрхэвч хүлээн зөвшөөрч болохгүй.  Тэгвэл үүнийг зохицуулах хэрэгтэй юм байна. Хоёр жилийн өмнө УИХ-ын гишүүн Д.Ганбат хуулийн төслөө өргөн барьсан. Үүнийг яаралтай хэлэлцье. Ирээдүйн залуучууддаа боломжийг нь олгоё гэсэн шийдвэрийг нь гаргах гэхээр иргэдийг хагалдаг, буталдаг, буруу мэдээлэл түгээдэг зүйлд цэг тавья"" хэмээн ярилаа. ","
    Н.Эрхбаяр, iKon.mn
  ","Т.Доржханд: Х.Баттулга иргэдэд хайртай дүр үзүүлж, монголчуудыг хагалан бутаргаж, худал мэдээлэл тарааж байна"
01/11/2024 11:18:00,УИХ-ын намрын нэгдсэн чуулганы ээлжит хуралдаанаар Хөрөнгө оруулалтын тухай хуулийн төслийг хэлэлцэх эсэх асуудлыг хэлэлцэж байгаа юм.,https://ikon.mn//n/31tk,"УИХ-ын намрын нэгдсэн чуулганы ээлжит хуралдаанаар Хөрөнгө оруулалтын тухай хуулийн төслийг хэлэлцэх эсэх асуудлыг хэлэлцлээ. Энэ үеэр тус хуулийг хэлэлцэх эсэх асуудлаар АН-ын бүлэг гурав хоногийн завсарлага авсан юм. Мөн тус хуулийн төслийг хэлэлцэх эсэх талаар УИХ-ын гишүүн А.Адъяасүрэн үг хэллээ.  Тэрбээр ""Гадаадын хөрөнгө оруулалтыг дэмжихгүй байна гэж үгийг минь битгий гуйвуулаарай. Монгол хүн газар нутагтаа эзэн байх ёстой. Энэ удаагийн хөрөнгө оруулалтын тухай хуулиар хөрөнгө оруулалтыг босгогүй болгож, мөнгөгүй гадаад хүн оруулж газраа өгөх далд санаатай хууль батлах гэж байгаад харамсаж байна.  Дэлхийн улс орнууд гадаадын хөрөнгө оруулалтын тухай хуульдаа тодорхой нөхцөл тавьдаг. АНУ-д гадаадын хөрөнгө оруулалтын статус авахын тулд 800 мянган ам.долларын босго тавьдаг. Босгоо намсгахгүй бол хөрөнгө оруулалт хийхгүй гэсэн нэг ч хөрөнгө оруулагч байхгүй.  Энэ хуульд сүүлийн 10 жилийн хугацаанд 11 удаа өөрчлөлт оруулсан байна. Ч.Хүрэлбаатарын хууль батлагдлаа гэхэд хөрөнгө оруулагчид орж ирэх үү. Монгол хүнд 15 жилээр олгодог газрын эрхийг энэ хуулийн 16.1-д 100 жилээр ашиглуулахаар байгаа.  Нэгдсэн үндэсний байгууллагын дүрмээр 80 жил тогтвортой суурьшсан иргэдийг уугуул гэж үздэг. 80 жилийн дараа бид газраасаа хөөгдөх эрсдэлд орох юм биш үү. Израилын мөнгө хүүлэгчид 1900-аад оноос Палестины газрыг худалдаж, түрээсэлж авч эхэлсэн. Одоо газар нутгийн 20 хувь дээр уугуул иргэд дайнд нэрвэгдэж амьдарч байна. Үүнийг бид давтаж байна.  Юундаа эгдүүцээд байгаа юм та нар. Би үгээ хэлэх эрхтэй. Ийм хууль оруулж ирчхээд байхад юундаа эгдүүцээд байгаа юм, ямар ашиг сонирхол байна. Монголын малчид малаа хариулах газаргүй болж байна. Ч.Хүрэлбаатар сайд аа та Хөрөнгө оруулалтын тухай хуулиа татчих"" гэв. ","
    Н.Эрхбаяр, iKon.mn
  ",А.Адъяасүрэн: Юундаа эгдүүцээд байгаа юм та нар. Ч.Хүрэлбаатар сайд аа Хөрөнгө оруулалтын тухай хуулиа татчих
01/11/2024 11:06:00,-УИХ-ын намрын нэгдсэн чуулганы ээлжит хуралдаан Төрийн ордонд эхэллээ.,https://ikon.mn//n/31td,"
11:06 2024/01/11
 Хөрөнгө оруулалтын тухай хуулийн төслийн талаар АН-ын бүлгээс завсарлага хүсэв.  Энэ талаар УИХ-ын дарга Г.Занданшатар ""УИХ-ын намрын чуулган завсарлах дөхөж байна. Гадаадын хөрөнгө оруулалтын тухай хууль чухал ач холбогдолтой.  Тус хуулийн төслийн талаар Засгийн газрын гишүүд өөр өөр байр суурьтай. УИХ-руу маргаан мэтгэлцээн өрнүүлж байна. Тиймээс АН-ын бүлэгт ажлын гурван хоногийн завсарлага өгч байна"" хэмээн ярив.  
10:15 2024/01/11
 Органик бүтээгдэхүүний тухай хуулийн шинэчилсэн найруулгын төслийг Ч.Ундрам нарын УИХ-ын зургаан гишүүн 2023 оны гуравдугаар сарын 16-нд УИХ-д өргөн барьсан.  Тэгвэл УИХ-ын гишүүн Ч.Ундрам тус хуулийн шинэчилсэн найруулгын төсөлтэй хамт өргөн мэдүүлсэн хуулийн төслүүдийг эргүүлэн татаж авах хүсэлтээ УИХ-ын даргад ирүүлсэн байна. УИХ-ын дарга Г.Занданшатар тус хүсэлтийг чуулганы танхимд өнөөдөр танилцуулж, хүлээн авлаа хэмээн алх цохив.  
10:07 2024/01/11
 УИХ-ын намрын нэгдсэн чуулганы ээлжит хуралдаан Төрийн ордонд эхэллээ.  Өнөөдрийн хуралдаанаар Хөрөнгө оруулалтын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг хэлэлцэх эсэх асуудлыг хэлэлцэж байна.  
10:15 2024/01/11
 Органик бүтээгдэхүүний тухай хуулийн шинэчилсэн найруулгын төслийг Ч.Ундрам нарын УИХ-ын зургаан гишүүн 2023 оны гуравдугаар сарын 16-нд УИХ-д өргөн барьсан.  Тэгвэл УИХ-ын гишүүн Ч.Ундрам тус хуулийн шинэчилсэн найруулгын төсөлтэй хамт өргөн мэдүүлсэн хуулийн төслүүдийг эргүүлэн татаж авах хүсэлтээ УИХ-ын даргад ирүүлсэн байна. УИХ-ын дарга Г.Занданшатар тус хүсэлтийг чуулганы танхимд өнөөдөр танилцуулж, хүлээн авлаа хэмээн алх цохив.  
11:06 2024/01/11
 Хөрөнгө оруулалтын тухай хуулийн төслийн талаар АН-ын бүлгээс завсарлага хүсэв.  Энэ талаар УИХ-ын дарга Г.Занданшатар ""УИХ-ын намрын чуулган завсарлах дөхөж байна. Гадаадын хөрөнгө оруулалтын тухай хууль чухал ач холбогдолтой.  Тус хуулийн төслийн талаар Засгийн газрын гишүүд өөр өөр байр суурьтай. УИХ-руу маргаан мэтгэлцээн өрнүүлж байна. Тиймээс АН-ын бүлэгт ажлын гурван хоногийн завсарлага өгч байна"" хэмээн ярив. ","
    Н.Эрхбаяр, iKon.mn
  ",Хөрөнгө оруулалтын хуулийн төслийг хэлэлцэх эсэх асуудлаар АН-ын бүлэг гурав хоногийн завсарлага авав
01/10/2024 14:53:00,Улсын Их Хурал дахь Ардчилсан намын бүлгийн гишүүдийн төлөөллийг хүлээн авч уулзав,https://ikon.mn//n/31sn,"Улсын Их Хурал(УИХ) дахь Ардчилсан Нам(АН)-ын бүлгийн гишүүдийн хүсэлтээр УИХ-ын дарга Г.Занданшатар өнөөдөр УИХ-ын гишүүн А.Адъяасүрэн, Б.Бейсен, Ц.Туваан, Монгол Улсын Ерөнхийлөгч асан Х.Баттулга, АН-ын дэд дарга П.Галиндэв нарыг хүлээн авч уулзав. Уулзалтаар АН-ын бүлгийн гишүүд болон АН-ын төлөөлөл Хөрөнгө оруулалтын тухай хуулийн шинэчилсэн найруулгын төслийн талаар байр сууриа илэрхийлж, Монголын Ардчилсан Холбооны шаардлагыг УИХ-ын даргад гардууллаа. УИХ-ын дарга Г.Занданшатар чуулганы нэгдсэн хуралдаанаар хэлэлцэж эхлээд буй Хөрөнгө оруулалтын тухай хуулийн шинэчилсэн найруулгын төслийн талаар холбогдох тайлбарыг өгөв. Тэрбээр газар бол улсын үндэс болохыг тодотгоод, газар эзэмших ашиглахтай холбоотой эрхзүйн зохицуулалтыг ард иргэд, олон нийтээр сайтар хэлэлцүүлж шийдвэрлэх шаардлагатай гэж үзэж буйгаа илэрхийллээ. Мөн хуулийн төсөлтэй холбоотой гаргасан УИХ-ын гишүүдийн хүсэлт, МоАХ-ны шаардлагыг УИХ дахь намын бүлгүүдэд танилцуулж, холбогдох арга хэмжээ авна гэлээ хэмээн УИХ-ын Хэвлэл мэдээлэл, олон нийттэй харилцах газраас мэдээлэв.","
    Г.Мөрөн, iKon.mn
  ","Г.Занданшатар: Гадаадын хөрөнгө оруулалтын хуулийн төсөлтэй холбоотой МоАХ-ны шаардлагыг намын бүлгүүдэд танилцуулж, арга хэмжээ авна"
01/10/2024 14:47:00,"УИХ-ын намрын чуулганы маргаашийн хуралдаанаар ""Хөрөнгө оруулалтын тухай хуулийн шинэчилсэн найруулгын хуулийн төсөл""-ийг хэлэлцэх эсэхийг хэлэлцэх юм. Тэгвэл Ерөнхийлөгч асан Х.Баттулга тус хуулийг эсэргүүцсэн шаардлагаа УИХ-ын дарга Г.Занданшатарт өнөөдөр хүлээлгэн өгсөн.",https://ikon.mn//n/31so,"УИХ-ын намрын чуулганы маргаашийн хуралдаанаар ""Хөрөнгө оруулалтын тухай хуулийн шинэчилсэн найруулгын хуулийн төсөл""-ийг хэлэлцэх эсэхийг хэлэлцэнэ.  Тэгвэл Ерөнхийлөгч асан Х.Баттулга тус хуулийг эсэргүүцсэн шаардлагаа УИХ-ын дарга Г.Занданшатарт өнөөдөр хүлээлгэн өглөө. Үүний дараа Эдийн Засаг, Хөгжлийн сайд Ч.Хүрэлбаатар ""Хөрөнгө оруулалтын тухай хуулийн шинэчилсэн найруулгын хуулийн төсөл""-тэй холбоотой буруу мэдээлэл өгч байгаа талаар Төрийн ордноос хэвлэлийн хурал зохион байгууллаа.  Тэрбээр ""Өнгөрсөн оноос эхэлж Ч.Хүрэлбаатар Хятадын эрлийз гэсэн гүтгэлэг, дараа нь Хөрөнгө оруулалтын тухай хуулиар Монгол Улсын газрыг 100 жилээр гадаадынханд олгож байна гэсэн мэдээлэл өгч байсан.  Энэ бүх гүтгэлгийг зохион байгуулж байсан эзэн нь гарч ирлээ. Өнөөдөр эзэн нь хэвлэлийн хурал хийж, Хөрөнгө оруулалтын тухай хуулийн шинэчилсэн найруулгыг хэлэлцүүлэх байхыг УИХ-ын дарга ярьж байна.  Х.Баттулгыг Монгол Улсын Ерөнхийлөгч байх үед би нийт долоон удаа хориг авч байсан. Ерөнхийлөгч биш байж найм дахь хориг нь ирж байна.  Хөрөнгө оруулалтын тухай хуультай холбоотой хэдэн зүйлийг хэлье. Манай улсын эдийн засгийн гол хөдөлгүүр гадаадын хөрөнгө оруулалт. Манай улс их хөрөнгө оруулалттай байсны дараа хөгжинө. Үүний дараа ард иргэдийн орлого нэмэгдэж, гадаадад ажиллаж буй залуучууд эх орондоо ажиллах боломж нь бүрдэнэ.  Би Монгол Улсад гадаадын хөрөнгө оруулалттай банк байгаасай гэж хүсдэг. Одоогийн арилжаа банкны хүү өндөр, олддоггүй. Гаднын банк орж ирснээр өрсөлдөөн бий болж хүү буурна. Мөн гадаадын хөрөнгө оруулалттай их дээд сургууль, эмнэлгүүд Монгол Улсад байгуулагдаасай.  Би Ардчилсан Нам(АН)-ыг ардчилал, зах зээл, хувийн хэвшлийг дэмждэг нам гэж бодож явсан. Өнөөдрийн АН-ын хүмүүсийг хараад харамсаж байна. Монгол Улс ардчилсан улс. Энэ улсад хөрөнгө оруулж буй хүмүүсийн санаачилгыг дэмжих ёстой. Юмыг хааж боосноор хөгжихгүй. Төрийн бус хувийн хэвшлийн хөрөнгө оруулалтаар ажил явах ёстой.  Уул уурхай, тээврээс бусад салбарт эдийн засгийн өсөлт гарахгүй байгаа. Тиймээс эдийн засгийн өсөлтийн мөнгө айл өрхийн хаалгаар ороход удаад байгаа юм. Монгол Улсын залуусыг өнөөдрийн байдалтайгаа эвлэрээд сууж байгаа гэдэгт итгэхгүй байна.  Ч.Хүрэлбаатар гадаадуудад газрыг 100 жилээр өгөх боллоо гэсэн гүтгэлэг тараасан. 1993 онд гадаадын хөрөнгө оруулалтын тухай хуульд хөрөнгө оруулалт оруулсан хүмүүст газрыг 60 жилээр ашиглуулна, түүнийг нэг удаад 40 жилээр сунгана гэж баталсан. Өөрөөр хэлбэл 1993 онд Н.Багабандийг УИХ-ын дарга байх үед гадаадуудад 100 жилээр газар өгч болно гэдэг хуулийг баталсан. Энэ үед би МУИС-ийн багш байсан.  2013 онд Ерөнхийлөгчөөр Ц.Элбэгдорж, З.Энхболд УИХ-ын даргаар, Н.Алтанхуяг Ерөнхий сайдаар ажиллаж байх үед газрыг 60 жилээр хөрөнгө оруулагч нарт эзэмшүүлж болно гэдэг заалт оруулсан.  Өнөөдрийн хэвлэл хурал хийж ил гарч ирсэн хүн тэр үед Засгийн газарт ажиллаж байсан. Тэр хүмүүс өөрсдөө хийчхээд, энэ хуулийг засаж янзлах гэж буй хүн руу харлуулах, гүтгэлэг тараасан.  Эдийн Засаг, Хөгжлийн Яам(ЭЗХЯ) боловсруулсан энэ удаагийн хуулиар 2013 оны эзэмшүүлэх гэсэн хуулийг хасаж ашиглуулах болгож өөрчилсөн заалтыг оруулсан байгаа.  Машинтай хүн ирэнгүүт оршин суух виз олгодог гэсэн нь гүтгэлэг, энгийн иргэдэд буруу мэдээлэл өгсөн. ЭЗХЯ-ны хууль бол хөрөнгө оруулалтын тухай юм.  Хөрөнгө оруулалтын тухай хуульд татварын бүх хөнгөлүүлэлтүүдийг авч хаясан. Татварын холбоотой асуудал зөвхөн татварын тухай хуулиар зохицуулагдана"" хэмээн ярилаа. ","
    Н.Эрхбаяр, iKon.mn
  ",Ч.Хүрэлбаатар: Гүтгэлэг зохион байгуулж байсан эзэн нь гарч ирлээ. Манай улсын эдийн засгийн гол хөдөлгүүр нь гадаадын хөрөнгө оруулалт
01/10/2024 13:54:00,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өнөөдөр/2024.01.10/ өрөөнд нь орж, хүлээлгэн өгсний дараа сэтгүүлчдийн асуултад хариулсан юм.",https://ikon.mn//n/31sm,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өнөөдөр/2024.01.10/ өрөөнд нь орж, хүлээлгэн өгсний дараа сэтгүүлчдийн асуултад хариулсан юм. -Гаднын хөрөнгө оруулалт маш их багасаад байна гэж байна? -Гаднын хөрөнгө юунаас болсон бэ гэхээр та бүхэн санаж байгаа байх. Ерөнхий сайдаар Ч.Сайханбилэг ажиллаж байхад Япон улсын тухайн үеийн Ерөнхий сайд Абэ Шинзо Монголд ирээд Өмнөговийн Тавантолгойд хөрөнгө оруулна гээд санамж бичиг зурсан. Ингээд санамж бичиг зураад япончууд хөрөнгө оруулах юм байна гэсний дараахан асар том довтолгоо болсон. Намайг УИХ-ын гишүүн байхад Баянгол зочид буудал дээр над руу дайрч, баривчилна гэсэн төрийн том дайралт болсон. Тухайн үед ерөнхийлөгч Ц.Элбэгдорж байсан. Ингээд Японы хөрөнгө оруулалт гэдэг юмыг зогсоож байв. Та бүхэн санаж байгаа бол Ерөнхий сайд Н.Алтанхуяг байх үед Тавантолгойд Бразил, Энэтхэг, ОХУ, Японы консерциум гээд гаднын хөрөнгө оруулалт орох үеийн шийдвэрээ болиод Хятадын Шинхуа компанид өгөх болсон. Гадаадын хөрөнгө оруулалтыг манай хууль тогтоох байгууллагууд өөрсдөө үгүйсгээд байдаг учраас энэ тал дээр эргэн хараачээ гэдэг саналууд байна. -Гадаадын хөрөнгө оруулалтын энэхүү хуулийг баталчихвал эрсдэл нь юу байна гэж та харж байна вэ? -Өрөөсгөл хууль. Намын, намын бүлэг шийдвэр гаргалаа гээд шийдээд яваад байвал намын бүлэг гурван сая гаруй монголчуудын эрх ашгийг хамгаалж чадахгүй. -Хөрөнгө оруулалтын төслийг орж ирэнгүүт төмөр замаар танк ороод ирнэ гэдэг шиг тактик яваад байна гэдэг байр суурьтай УИХ-ын гишүүд байгаа. Гадаадын хөрөнгө оруулагчдыг татах асуудалд ямар бодлого шаардлагатай гэж та харж байна вэ? -Манай хууль тогтоомж тогтвортой байх ёстой. Гадаадын хөрөнгө оруулалт гэдэг үг орчин үед дэлхий даяар гадаадын хөрөнгө оруулалтын орчин гэдэг хуулиар өөрчлөгдсөн байгаа. -Та Ерөнхийлөгч байхдаа Ч.Хүрэлбаатар сайдын төслүүдэд хориг тавьж байсан. Хувь хүн талаас нь хандаад байгаа юм уу? -Ч.Хүрэлбаатартай хувь хүн талаасаа асуудал байхгүй.  -Нүүрсний сонсголд ямар шалтгаанаар ирээгүй вэ? -Ирсэн. Ирээд тайлбараа өгсөн. Ерөнхийлөгч нар оффтэйк гэрээ хийдэггүй юмаа. -Тог, цахилгаан таслахад таныг нөлөөлж байгаа гэж хардаад байх шиг байна.  -Одоо ер нь нөлөөлөөгүй юм байгаа юмуу. Нэг хүн халтираад унахад хүртэл намайг л бичсэн байх шиг.  -Та оросуудтай хуйвалдаад үнэхээр нөлөөлөөд байдаг юм биш үү? -Юу гэж тийм юм байхав. -Төмөр замын асуудалд та ямар байр суурьтай байгаа вэ? -Төмөр замын асуудал бол монголчуудын бахархал. Мухар төмөр зам биш. Бид гадаадын хөрөнгө оруулалтгүйгээр монголчууд өөрсдөө эдийн засгийг, говийг эзэнжүүлсэн асар том төрийн бодлого хэрэгжсэн юм. Үүнд хорсоод байгаа хүмүүс байх шиг байна. -Маш өндөр дүнгээр барьсан гээд байгаа? - Үгүй, үгүй. -Та УИХ-ын сонгуульд нэр дэвших үү? -Мэдэхгүй. Би дэвшихгүй байх.","
    Д.Янжиндулам, ikon.mn
  ",Х.Баттулга: Төмөр замын асуудал бол монголчуудын бахархал
01/10/2024 13:02:00,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өрөөнд нь орж, хүлээлгэн өгчээ. Энэ талаар сэтгүүлчдэд мэдээлэл өглөө.",https://ikon.mn//n/31si,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өнөөдөр/2024.01.10/ өрөөнд нь орж, хүлээлгэн өгчээ. Энэ талаар сэтгүүлчдэд мэдээлэл өглөө. Тэрбээр ""Ч.Хүрэлбаатарын өргөн бариад байгаа Хөрөнгө оруулалтын гэгч хуулийн талаар Монгол Улсын ерөнхийлөгчөөр ажиллаж байсан, Г.Занданшатартай ҮАБЗ-д хамт ажиллаж байсан хүний хувьд энэ асуудлыг олон нийтээр хэлэлцүүлээч гэдгийг УИХ-ын даргад хэллээ. Газрын асуудалд хөнгөн хуумгай хандаж болохгүй. Нэг нам дангаараа олонх байгаа тохиолдолд нарийн эмзэг асуудлыг 2024 оны сонгуулийг 126 гишүүнтэй томсгосон тойргоор явуулах гэж байгаа юм бол шинэ бүтцээрээ уг хуулийг хэлэлцүүлэх талаар хэллээ. 1993 онд тавигдсан Гадаадын хөрөнгө оруулалтын хуулийн 100 мянган ам.долларыг 2013 оны 100 мянган ам.доллар гэж үргэлжлүүлж, толгой эргүүлсэн юм яриад байна. 100 мянган ам.долларын босго байхгүй болбол хөрөнгө оруулагч нэртэйгээр ямар ч хүн орж ирээд манай газрыг эзэмшиж, гэр бүлээрээ оршин суух нөхцөл байдлыг бий болгосон цоорхой хууль болох нь. Тиймээс 2024 оны сонгуулийн дараа иргэдээрээ хэлэлцүүлэх асуудлыг ерөнхийлөгч байсан хүний хувьд санаа зовниж, АН-ын гишүүдийн төлөөлөл болсон залуусын хамт УИХ-ын даргын өрөөнд орж уулзлаа"" гэв. Мэдээллийн дараа тэрбээр сэтгүүлчдийн асуултад хариуллаа. -УИХ-ын дарга таны саналыг хэрхэн хүлээж авсан бэ? -Хүлээж авлаа. Хүлээж авах ёстой.","
    Д.Янжиндулам, ikon.mn
  ","""Хөрөнгө оруулалтын хуулийг 2024 оны сонгуулийн дараа иргэдээрээ хэлэлцүүлэх асуудлыг УИХ-ын даргад хэллээ"""
01/10/2024 11:35:00,"Эдийн засаг, хөгжлийн сайд Ч.Хүрэлбаатарын өргөн барьсан ""Хөрөнгө оруулалтын тухай"" хуулийн төслийн талаар Ардчилсан Намын Улс Төрийн Зөвлөлийн гишүүд байр сууриа илэрхийллээ.",https://ikon.mn//n/31s9,"Эдийн засаг, хөгжлийн сайд Ч.Хүрэлбаатарын өргөн барьсан ""Хөрөнгө оруулалтын тухай"" хуулийн төслийн талаар Ардчилсан Нам(АН)-ын Улс Төрийн Зөвлөлийн гишүүд байр сууриа илэрхийллээ.  АН-ын дэд дарга П.Галиндэв: 2023 оны зургаадугаар сарын 23-ны өдөр Хөрөнгө оруулалтын тухай хуулийн төсөл өргөн баригдсан. Энэ хууль нь хөрөнгө оруулалтыг татах бус гадаадын иргэдийг Монголд суурьшуулах зорилготой. Тухайн үед наадам байсан учраас иргэд мэдэхгүй өнгөрсөн. Анх өргөн баригдсан өдөр Үндсэн Хуулийн Цэц(ҮХЦ)-д Ч.Хүрэлбаатарыг өгч байсан. Түүний өргөн барьсан хууль нь үндэсний болон эдийн засгийн аюулгүй байдал, Монгол хүн бүрийн эрх ашгийг зөрчсөн хуулийг эргүүлэн татсан юм гэж бодсон. Гэтэл дахин Улсын Их Хурал(УИХ)-аар хэлэлцэгдэхээр орж ирлээ.  Өмнөх хөрөнгө оруулалтын тухай хуульд байсан гадаадын иргэн, аж ахуйн нэгж 100 мянган ам.доллар ба түүнээс дээш хөрөнгө оруулалт хийж хөрөнгө оруулагч болно гэсэн заалтыг авч хаясан байна. 100 төгрөг оруулахад л гадаадын иргэн хөрөнгө оруулагч болж хувирна. Ингэснээр гадаадын иргэд 100 жилээр газар эзэмших эрх нээгдэнэ. Мөн гэр бүлээрээ байнга оршин суух эрх үүсэж байна. Дуртай аймаг, суманд очоод хөрөнгө оруулалт хийх эрхийг нээж өгсөн хууль юм. Дээрх зүйл заалтуудаас ажиглахад тус хууль нь хөрөнгө оруулалтынх биш гэдэг нь нотлогдож байгаа.  Энэ хуулийн талаар АН-ын Улс төрийн зөвлөлийг яаралтай хуралдуулах шаардлага тавьсан. Үүний дагуу Улс төрийн зөвлөл өчигдөр хуралдаж, АН-ын дарга Л.Гантөмөр хуралдааныг удирдсан.  Тус хурлаар Ч.Хүрэлбаатарын санаачилсан хууль хөрөнгө оруулалт татах зорилготой биш байна. Хөрөнгө оруулалтын тухай хуулийн төслийг АН дэмжихгүй, батлуулахгүй байх нь зүйтэй гэсэн байр суурьт хүрсэн.  Түүнчлэн АН өөрийн гэсэн Хөрөнгө оруулалтын тухай хуулийн төслийг боловсруулах ажлын хэсгийг байгуулах эсэхийг Улс төрийн зөвлөлийн хурлаар хэлэлцсэн. Тиймээс шинэчилсэн хувилбарыг боловсруулж, иргэд олон нийттэй ярилцана.  Өнгөрсөн найман жилийн хугацаанд Монгол Ардын Нам(МАН) нэг ч гадаадын хөрөнгө оруулалтыг татаж чадаагүй. Яагаад сонгуулийн өмнө энэ хуулийг батлах гэж чичрээд байгаа юм.  Ер нь Монголын нийгэмд дэх бүх хулгай хуулийн хүрээнд явсан. Сүүлийн 30 жилд гарсан хамгийн том хуулийн хулгай бол Хөрөнгө оруулалтын тухай хуулийн төсөл юм.  Ардчилсан Залуучуудын Холбооны ерөнхийлөгч Б.Ган-Очир: АН бүх цаг үед гадаадын хөрөнгө оруулалтыг оруулж ирэх талд байсан. 2012 онд гадаадын хөрөнгө оруулагчдыг татаж чадаж байсныг та бүхэн санаж байгаа байх.  Гадаадын хөрөнгө оруулалтыг татахын тулд эдийн засаг дээр нээлттэй либерал бодлого баримтлах ёстой. Гадаадын хөрөнгө оруулагчдын хөрөнгө мөнгийг төр засагтайгаа нийлж дээрэмдэх, дагнасан шүүхээр хамгаалах гэсэн хуультай болох ёстой.  Гадаадын хөрөнгө оруулагчид манай улсын авлигаас зугтаж байна. Шат шатандаа жижиг авлигатай. 1993 оны хуульд газрын 100 жилээр эзэмшүүлэх хуулийн заалттай. 1990 оны эхэн үед Монголын бүх сэхээтнүүд ганзагын наймаанд явж байлаа. Тэр үед Жефри Сакс л Монголын толгойг барьж байсан.  2013 онд Оюутолгой шиг дараагийн төслүүдийг гаргаж ирэх, гадаад монгол хоёр хамт авч үзээд хөрөнгө оруулалтын тухай хууль болгосон. Гадаадын иргэн харьяат болон Газрын тухай хуулиар зохицуулагдаж буй асуудлыг яагаад Хөрөнгө оруулалтын тухай хууль руу чихээд байгаа юм. Үүнд гол хардлага байгаа.  2015 оны дөрөвдүгээр сарын 5-нд З.Энхболд Тавантолгой ордыг Шинхуа компанид өгөхийг зогсоогоогүй бол Хятадынх болчих байлаа. Ч.Хүрэлбаатарын өргөн барьж буй хууль Монгол Улсын үндэсний аюулгүй байдал, язгуур эрх ашиг руу халдаж байна. ","
    Н.Эрхбаяр, iKon.mn
  ","""100 төгрөг оруулахад л гадаадын иргэн хөрөнгө оруулагч болж хувирна. Ингэснээр 100 жилээр газар эзэмших эрх нээгдэнэ"""
01/10/2024 11:20:00,Ерөнхий сайд Л.Оюун-Эрдэнэ Дэлхийн эдийн засгийн чуулганд оролцоно,https://ikon.mn//n/31s6,"Ерөнхий сайд Л.Оюун-Эрдэнэ Швейцарын Давос хотноо энэ сарын 15-19-нд болох Дэлхийн Эдийн Засгийн Чуулган(ДЭЗЧ)-д оролцоно. Тэрбээр тус чуулганд оролцох үеэрээ Швейцарын Холбооны Улс, Бүгд Найрамдах Армен, Бүгд Найрамдах Сингапур Улсын Ерөнхийлөгчид тус тус бараалхаж, Бүгд Найрамдах Солонгос Улс, Тайланд Улсын Ерөнхий сайдтай уулзаж хоёр орны харилцаа, эдийн засгийн хамтын ажиллагааны талаар ярилцана. Мөн олон улсын үндэстэн дамнасан корпорацуудын тэргүүн нартай уулзаж, хоёр талын худалдаа, хөрөнгө оруулалтын талаар хамтран ажиллах санал солилцоно. Түүнчлэн сэргээгдэх эрчим хүч, хөдөө аж ахуй, аж үйлдвэр, хот төлөвлөлт, цахим хөгжил, мэдээллийн технологи, аялал жуулчлал, олон улсын маркетингийн хамтын ажиллагааны чиглэлээр 30 гаруй уулзалт хийхээр төлөвлөж байна. “Өвлийн Давос” хэмээх энэхүү арга хэмжээнд манай улс 20 жилийн дараа Ерөнхий сайдын түвшинд оролцох гэж байна. Дэлхийн эдийн засгийн 54 дэх удаагийн энэ чуулганд Аргентин, Бельги, Болгар, Израиль, Ирак, Ирланд, Йордан, Канад, Кени, Колумби, Латви, Литва, Нидерланд, Польш, Серби, Украин, Унгар, Франц, Швед, Шри Ланка, Эквадор зэрэг 30 гаруй орны төрийн тэргүүн, дэд ерөнхийлөгч, Ерөнхий сайд, Засгийн газрын гишүүд болон олон улсын байгууллагын төлөөлөгчид оролцох юм.   Эх сурвалж: Засгийн газрын Хэвлэл мэдээлэл, олон нийттэй харилцах газар","
    Г.Мөрөн, iKon.mn
  ","Ерөнхий сайд ДЭЗЧ-д оролцохдоо сэргээгдэх эрчим хүч, хот төлөвлөлт зэргийн хамтын ажиллагааны талаар 30 гаруй уулзалт хийнэ"
01/09/2024 15:48:00,Улсын Их Хурал(УИХ)-ын гишүүн Ц.Анандбазарын Монгол Ардын Нам(МАН)-ын гишүүнчлэлээс нь түр түдгэлзүүлээд байгаа.,https://ikon.mn//n/31ri,"Улсын Их Хурал(УИХ)-ын гишүүн Ц.Анандбазарт Монгол Ардын Нам(МАН)-аас 2021 онд ёс зүйн хариуцлага тооцсон байдаг.  Тодруулбал тухайн үед түүнийг эмэгтэйчүүдэд бэлгийн дарамт үзүүлсэн гэх мэдээлэл гарч, зарим иргэн хуулийн байгууллагад хандсанаар Ц.Анандбазарыг намын болон парламент дахь МАН-ын бүлгийн үйл ажиллагаанд оролцох эрхгүй болгосон юм. Иймд ирэх сонгуульд нэр дэвших эсэхийг нь болон 2020 онд сонгогдсон цагаасаа хойш тойрогтоо хэрхэн ажилласан талаар нь өнөөдөр сэтгүүлчид тодруулав. УИХ-ын Ц.Анандбазар ""Нэр дэвшинэ. Намын түдгэлзсэн асуудал нь цаг хугацааных. Хэрэг хийсэн хүнийг түдгэлзсэнд тооцдог. Нүүрсний хулгайч гэж зарлагдлаа. Та нар мэдэж байгаачлан зарлагдаагүй, шалгагдаагүй зүйл байхгүй. Бүх зүйл дээр шалгагдаад дууссан. Одоо нэрээ цэвэрлэж авна. Томсгосон тойрог гэдэг бол ажил хийсэн хүнд л зөв бодлого. Монгол Улс аймаг, дов жалганы бодлогоосоо гарч чадахгүй байна. Тийм учраас томсгосон тойрог бодлогын хувьд зөв. Өөр аймагт очоод тухайн хариуцаж байсан аймагтаа юу хийсэн бэ гэдгээ хэлж ярихад малчид, сонгогчид ойлгоно. Томсгосон тойрог бол хөгжлийн нэг том алхам болж байгаа. Рейтингтэй, юм хийсэн хүн л явна. Хийсэн хүнээ балбадаг ийм ажилтай болчхоод байна. Энд та бүхэн ч бас оролцоод байгаа. Бид нэг юмыг ойлгох ёстой, хэл амтай юм уу хов жив хийдэг хүнийг сонгоод Монгол Улс хөгжихгүй. Юм хийж чаддаг, бүтээдэг, босгодог хүнийг сонговол сайн байгаа. Та нар маань ""хиам"" бага идэж, ард түмэнд зөв мэдээлэл өгвөл сайн байна"" гэлээ. Харин чуулганы таслалтаараа танхимдаа тэргүүлдэг түүнээс энэ талаар нь тодруулахад ""Чуулгандаа сууж байгаа. Бид орон нутагт ажиллаж байгаа. Булган аймагт бол очоод хийсэн ажлыг миний вэбсайт, ажлын албаны мэдээллээс харах хэрэгтэй. Маш их ажил хийсэн. 4,000 ажлын байр гаргасан. Монгол яагаад ядуу амьдраад байна гэхээр ажлын байр байхгүйгээс болоод. Яагаад бид хоорондоо зодолдоод байна гэхээр мөнгөний төлөө тэмцэл шүү дээ.  Ядуу хүн мөнгө олохын төлөө бүх аргаар үздэг. Ядуу амьдрахаас гаргахаа бид заахгүй бол бүгдээрээ ядуу амьдарсаар байгаад л дуусна"" гэв.","
    Г.Мөрөн, iKon.mn
  ",Ц.Анандбазар: Ядуу хүн мөнгө олохын төлөө бүх аргаар үздэг. Гарах аргыг нь бид заахгүй бол бүгдээрээ ядуу амьдарсаар дуусна
01/09/2024 14:34:00,УИХ-ын гишүүн Н.Алтанхуяг цаг үеийн асуудлаар мэдээлэл хийлээ.,https://ikon.mn//n/31qw,"Улсын Их Хурал(УИХ)-ын гишүүн Н.Алтанхуяг Төрийн ордны ""Их Засаг танхим""-д өнөөдөр сэтгүүлчидтэй уулзаж, асуултуудад хариуллаа. Тэрбээр хэвлэлийнхэнтэй ярилцах болсон талаараа ""Олон сэтгүүлч ярилцлага, тодруулга авах хүсэлтэй байгаагаа илэрхийлдэг. Тиймээс та бүхнийг өнөөдөр энд дуудлаа"" гэж онцлов. - Та Эрүүгийн хэргийн хянан шийдвэрлэх тухай хуулийг батлах ажлын хэсэгт багтсан. Энэ хууль батлагдсанаар ямар үр дүн гарах вэ? - Иргэдийг шүүхийн шийдвэргүйгээр саатуулж байгаа явдлыг Олон улсын шинжээчид шүүмжилж, энэ асуудлаа залруулах зөвлөмж өгсөн. Үүний дагуу Засгийн газраас Эрүүгийн хэргийн хянан шийдвэрлэх тухай хуулийн төслийг УИХ-д оруулж ирсэн.  Энэ хууль батлагдсанаар шүүхийн шийдвэргүйгээр хүнийг баривчлах, саатуулах явдал зогсоно. Цөөн тохиолдолд хойшлуулшгүйгээр баривчлах арга хэмжээ авах шаардлага гарвал шүүхийн шийдвэрийг тэр даруй гаргах зэргээр арга хэмжээ авна. Мөн хэргийнхээ зүйлчлэлээс хамаараад 1-18 сар хүртэл баривчилсан хугацаагаа сунгадаг асуудлыг цэгцлэх шаардлагатай байгаа. Хэрэг хийсэн эсэх нь тодорхойгүй байхад хүнийг 18 сараар хорино гэдэг буруу. Одоогийн яригдаж байгаа хуулийн төсөлд дээд тал нь зургаан сараар баривчлах хугацааг сунгах, үүнээс цааш шүүхийн шийдвэр гарах хүртэл хорихгүй байхаар тусгаж байгаа. Одоо мөрдөгдөж буй хуулиар бүх төрлийн гэмт хэрэг үйлдсэн сэжигтнийг шаардлагатай тохиолдолд баривчлах, саатуулах арга хэмжээ авч буй. Үүнийг өөрчилж зөвхөн хоригдох ялын зүйлчлэлтэй хүнийг л шүүхийн шийдвэрийн дагуу баривчлах ажиллагаа явагдана.  - Ирэх сонгуулийг томсгосон тойргоор зохион байгуулах тогтоолыг УИХ-аас баталлаа. Энэ тал дээр Та ямар байр суурьтай байгаа вэ? - Сонгууль дөхсөн энэ үед эрх баригчид маш том өөрчлөлт хийлээ. Сонгуулийн тойргийг томсгох санаа нь буруу биш. Харин сонгууль болохоос зургаан сарын өмнө яарч, сандарч батлах шаардлага байгаагүй. Үүнийг Монгол Ардын Нам(МАН)-ын удирдлагууд ирэх сонгуульд яаж оролцохоо тооцож хийж буй өөрчлөлт гэж харж байна. Томсгосон тойргийн нэг ач холбогдол нь намуудын өрсөлдөөн байдаг. Тэгэхээр олон намын өрсөлдөөн биш хоёр намын хооронд өрсөлдөөн илүү өрнөх байх.  Монгол Улсын асуудлыг шийдвэрлэе гэвэл Улаанбаатар хотын асуудлыг түрүүлж ярих ёстой. Гэтэл энд сонгогдох гишүүдийн тоо цөөн байгаа нь буруу. Мөнгөтэй, олонд илүү танигдсан хүмүүс сонгогдох магадлал өндөр болно.  - Өнгөрсөн сонгуульд Та бие дааж нэр дэвшсэн. Энэ сонгуульд яаж оролцохоор төлөвлөсөн бэ? - Дөрвөн жилийн өмнө Ардчилсан Нам(АН)-аас хассан тул бие дааж нэр дэвшсэн. Харин энэ удаа намаасаа өрсөлдөхөөр төлөвлөж байна. Намын удирдлагын асуудлыг бол мэдэхгүй. Гэхдээ манай нам сөрөг хүчний ажлаа хийхгүй байна. Эрх баригчдын хулгайн асуудлаар манай нам илүү шаардлага тавьж ажиллах ёстой. Харамсалтай нь энэ үүргээ гүйцэтгэж чадаагүй. - Та Орхон аймгаас УИХ-д сонгогдсон. Өнгөрсөн хугацаанд тойрогтоо ажилласан уу? ""Эрдэнэт үйлдвэр""-ийн цагаан тоосны асуудал иргэдэд хүндрэл учруулж байгаа. Энэ талаар ямар ажил хийсэн бэ? - Намайг Орхоныхон сайн дэмжиж гишүүн болгосон. Гэхдээ би зөвхөн сонгогдсон тойрогтоо гэлтгүй нийт иргэдийн төлөө ажиллаж байгаа. Манай улсад ямар ч асуудал шийдэгдэхгүй байна. Ерөнхий сайдаар ажиллаж байсны хувьд эрх баригч намтай гурван зүйл дээр хамтарч ажиллах талаар ярьсан. Нэгдүгээрт байгалийн баялагтаа эзэн болох, Эрдэнэтийн хүдрийн баяжмал буюу овоолгын ашгийг гурав хуваах санаачилга гаргасан. Харамсалтай нь УИХ-аар дэмжээгүй. Эрдэнэт үйлдвэрээс 100 сая ам.долларын ашиг гардаг. Үүнийг хэдхэн хүн хувааж байна. - Цар тахлын үеийн төсвийн зарцуулалтын сонсголыг хэзээ хийхээр төлөвлөсөн бэ? Энэ асуудлаар танай намын зүгээс ямар нэг алхам хийж байгаа юу? - КОВИД-19-ийн үеийн төсвийн зарцуулалтын талаар манай бүлгийн зүгээс шаардлага тавьсан. Гэхдээ шийдвэр гаргагчид энэ талаар хэлэлцэхгүй байна. Эрх баригчдад юуг хэзээ гаргах вэ гэдэг үзэмжийн асуудал байх шиг. Цар тахлын төсвийг нийтэд ил болговол нүүрсчдээс ч дутахааргүй дуулиан болно. Тиймээс сонгууль дөхсөн энэ үед тэдэнд уг асуудлыг сөхөх сонирхол бага байна. ","
    Э.Тэмүүлэн, iKon.mn
  ",Н.Алтанхуяг: Ирэх сонгуульд намаасаа нэр дэвшинэ
01/09/2024 13:29:00,"Үйлдвэржилтийн бодлогын байнгын хороо өнөөдрийн хуралдаанаар 2022 оны “Засгийн газарт чиглэл өгөх тухай” 08, 2023 оны нэгдүгээр тогтоолуудын хэрэгжилтийн талаарх мэдээлэл сонслоо.",https://ikon.mn//n/31rc,"Үйлдвэржилтийн бодлогын байнгын хороо өнөөдрийн хуралдаанаар 2022 оны “Засгийн газарт чиглэл өгөх тухай” 08, 2023 оны нэгдүгээр тогтоолуудын хэрэгжилтийн талаарх мэдээлэл сонслоо.  Энэ үеэр Дарханы Арьс Шир Боловсруулах Үйлдвэртэй холбоотой асуудлын талаар Хүнс, Хөдөө Аж Ахуй, Хөнгөн Үйлдвэрийн дэд сайд М.Ганхүлэг танилцуулав.  Тэрбээр ""Дархан Арьс Ширний Үйлдвэртэй холбоотой асуудлыг шийдвэрлэх, хувийн хэвшлийн хийсэн бүтээн байгуулалтыг мэргэжлийн байгууллагаар шалгуулж дүгнэлт гаргах чиглэлийг байнгын хорооноос гаргасан. Ийнхүү гурван яамны сайдын тушаалаар хамтарсан ажлын хэсэг 2023 оны гуравдугаар сарын 10-нд байгуулагдсан.  Ажлын хэсэг дүгнэлтээр зургаан дэд бүтцийг үнэлсэн. Үүнд: Энэ дүгнэлтээс хойш Хүнс, Хөдөө Аж Ахуй Хөнгөн Үйлдвэрийн Яам болон Хөгжлийн Банкнаас нэгдсэн байр суурьтайгаар саналаа илэрхийлж хувийн хэвшлийг удаа дараа хүлээсэн.  Хувийн хэвшлээс ТУЗ-өө хуралдуулах, албан бичиг өгөх байдалтайгаар хугацаа хожих маягтай явсаар 2023 оны аравдугаар сарын 31-ний өдрийн уулзалтын саналын дагуу энэ сарын 5-ны эцсийн саналаа ирүүлсэн.  Тус саналаар Монгол Улсын Ерөнхий аудиторын 2021 оны арванхоёрдугаар сарын 31-ний өдрийн А/27 тоот тушаалаар баталгаажсан Дарханы Арьс Ширний Цогцолбор төслийн таван багц дэд бүтцийн ажлын үнэлгээг дахин үнэлэх саналаа тусгасан.  Ингэхдээ аудитын үнэлгээний дүнг суурь үнэлгээ болгон тооцож, зах зээлийн үнийн индексээр дахин тооцож үнэлгээг шинэчлэх буюу нэмэгдүүлэх саналаа илэрхийлсэн.  Хувийн хэвшлүүд ажлын хэсгийн үнэлгээтэй санал нийлэхгүй байгаа. Өөрсдийн үнэлгээний олон улсын стандарт, үнэлгээний тухай хууль, аудитын тухай хуультай уялдуулан дахин үнэлж, Хөгжлийн Банканд шилжүүлнэ гэдгээ илэрхийлсэн юм.  Дарханы Арьс Ширний Үйлдвэрийн 180 га газрыг Хөгжлийн Банканд шилжүүлэхдээ нэг га-г нэг тэрбум төгрөгөөр тооцон тодорхой хэсгийг шилжүүлнэ гэсэн. Ингэхдээ ямар эрх зүйн үндэслэлээр газрыг үнэлснээ нотлоогүй.  Хувийн хэвшлийн зүгээс ажлын хэсгийн дүгнэлтийг хүлээн зөвшөөрөхгүй, газраа нэмж үнэлнэ, одоогийн үнэ хашаа нэмнэ гэсэн байр суурийг илэрхийлсэн. Төслийн талбайд хийгдсэн дэд бүтцийн барилга байгууламжийн ажил дөрөв дэх жил рүү орж байна.  Арьс шир боловсруулах үйлдвэрийн төсөлд зориулж хийгдсэн ТЭЗҮ, БОННҮ, үйлдвэрийн барилгууд, дэд бүтэц, цэвэрлэх байгууламжийн зураг төслийн ажил үнэгүйдэх эрсдэлтэй байна"" хэмээн танилцуулав. ","
    Н.Эрхбаяр, iKon.mn
  ",М.Ганхүлэг: Дарханы арьс ширний үйлдвэрийн 180 га газрын нэг га-г ₮1тэрбумаар тооцох саналыг хувийн хэвшлээс ирүүлсэн
01/09/2024 12:06:00,"Хөтөлийн ""Цемент шохой"" ХХК-ийг УИХ-ын гишүүн асан Л.Элдэв-Очир удирдахаар болжээ.",https://ikon.mn//n/31r8,"Хөтөлийн ""Цемент шохой"" ХХК-ийг УИХ-ын гишүүн асан Л.Элдэв-Очир удирдахаар болжээ. Тодруулбал түүнийг энэ сарын 5-ны өдөр ""Цемент шохой"" компанийн гүйцэтгэх захирлаар томилсон байна. Одоогоор үүрэгт ажлаа хүлээн авах процесс үргэлжилж байгааг эх сурвалж мэдээлэв. Өмнөх захирал Л.Наранбаатар оны өмнө ажлаасаа чөлөөлөгдсөн байна.  ""Цемент шохой"" ХХК-ийн гүйцэтгэх захирлаар томилогдсон Л.Элдэв-Очир нь Политехникийн дээд сургуулийг төгссөн. Засгийн газраас Цемент шохой компани 2022 онд төрийн өмчит статустай байсныг 2023 оны аравдугаар сард Хязгаарлагдмал Хариуцлагатай Компани/ХХК/ болгон өөрчилснийг компанийн танилцуулгадаа дурдсан байна.","
    Д.Янжиндулам, ikon.mn
  ","Хөтөлийн ""Цемент шохой"" компанийг УИХ-ын гишүүн асан Л.Элдэв-Очир удирдана"
01/09/2024 09:34:00,"​Монгол Улсын Ерөнхийлөгч У.Хүрэлсүхэд ОХУ-ын Ерөнхийлөгч В.В.Путин, БНХАУ-ын дарга Ши Жиньпин нар шинэ жилийн баярын мэндчилгээ дэвшүүлж, ажлын өндөр амжилт хүссэн байна. Мөн Монголын нийт ард түмэнд шинэ жилийн баярын мэнд хүргэж, Монгол Улсад хөгжил дэвшил, сайн сайхныг хүсье гэжээ.",https://ikon.mn//n/31qs,"​Монгол Улсын Ерөнхийлөгч У.Хүрэлсүхэд ОХУ-ын Ерөнхийлөгч В.В.Путин, БНХАУ-ын дарга Ши Жиньпин нар шинэ жилийн баярын мэндчилгээ дэвшүүлж, ажлын өндөр амжилт хүсээд Монголын нийт ард түмэнд шинэ жилийн баярын мэнд хүргэж, Монгол Улсад хөгжил дэвшил, сайн сайхныг хүсье гэжээ. Сануулахад хамгийн сүүлд 2023 оны аравдугаар сард БНХАУ-д болсон ""Бүс ба зам"" чуулга уулзалтад Монгол Улсын Ерөнхийлөгч У.Хүрэлсүх оролцох үеэрээ ОХУ-ын Ерөнхийлөгч В.В.Путин, БНХАУ-ын дарга Ши Жиньпин нартай уулзаж, байгалийн хийн хоолойг Монголоор дамжуулах төсөл, худалдааны татвар бууруулах асуудал, Эрдэнэбүрэнгийн усан цахилгаан станцын төслийг эхлүүлэх зэрэг мега төслүүдийг эцэслэн тохирсон юм. Энэ үеэр Монгол Улсын Ерөнхийлөгч хөрш хоёр улсын төрийн тэргүүн нарт энэ жил Монгол Улсад төрийн айлчлал хийх албан ёсны урилга өгсөн байна.","
    Д.Янжиндулам, ikon.mn
  ",Ерөнхийлөгч У.Хүрэлсүх хөрш хоёр орны төрийн тэргүүн нарыг энэ жил Монголд айлчлахыг урьжээ
01/08/2024 16:20:00,- Ардчилсан Намын бүлгээс өнөөдөр мэдээлэл хийлээ.,https://ikon.mn//n/31qi,"Ардчилсан Намын бүлгээс өнөөдөр мэдээлэл хийлээ.  Энэ үеэр өвөлжилтийн талаар УИХ-ын гишүүн Ц.Туваан ""Өвөлжилт хүндэрсэн энэ үед ногоон тэжээлийн үнэ худалдан авах боломжгүй, маш өндөр болж байна. Өнөөдрийн байдлаар тэжээл зарж байгаа цэг дээр нэг шуудай буюу 25 кг хивэг 25,000-26,000 төгрөг. Нэг боодол ногоон тэжээл 18,000-19,000 төгрөгийн үнэтэй. Өвс мөн адил 18,000-19,000 төгрөг байна.  Монгол Улсын эдийн засгийн хоёр дахь том салбар болсон газар тариалан, мал аж ахуй руу чиглэсэн бодлогоо эрт явуулахгүй бол энэ хавар маш олон мал үхэж Монголын эдийн засагт том эрсдэл үүсэх нөхцөл үүсчхээд байна.  Өвөлжилт хүндэрч байгаа энэ үед өнгөрсөн жилийн борлуулагдаагүй 70 гаруй мянган тонн улаанбуудайгаар тэжээл хийж малчдад нийлүүлэх боломж байна. Малын тэжээлийн үнэ нэмэгдэж малчид худалдаж авах боломжгүй болж байгаа энэ үед Онцгой байдал, Засгийн газар анхаарч ажил хэрэг болгох хэрэгтэй"" гэв. ","
    М.Батчимэг, ikon.mn
  ",Ц.Туваан: 70 гаруй мянган тонн улаанбуудайгаар тэжээл хийж малчдад нийлүүлэх боломж байна
01/08/2024 15:52:00,2024 оны нэгдүгээр сарын 1-нээс хэрэгжиж буй СЕХ-ноос Сонгуулийн тухай хуулийн талаар МАН-ын бүлэг гишүүдэд мэдээлэл өгчээ.,https://ikon.mn//n/31qg,"2024 оны нэгдүгээр сарын 1-нээс хэрэгжиж буй Сонгуулийн тухай хуулийн талаар СЕХ-ноос МАН-ын бүлгийн гишүүдэд мэдээлэл өгчээ. Энэ тухай УИХ-ын гишүүн М.Оюунчимэг ""Сүүлийн үед МАН-ын бүлгийн болон УИХ-ын гишүүд олон нийтийн сүлжээг хаах, олон дагагчтай инфлүэнсерүүдийг элдэв мэдээлэл гаргах, хэвлэл мэдээллийн эрх чөлөө, иргэдийн үг хэлэх эрх чөлөөнд халдах нь гэсэн ташаа ойлголтууд гарсан. Ийм зүйл огт байхгүй. Сонгуулийн Ерөнхий Хорооны хуульч тайлбарлахдаа Сонгуулийн тухай хуулийн 47.4-т бүртгүүлээгүй цахим хуудсыг сонгуулийн сурталчилгаанд ашиглах, бусдын нэр төр, алдар хүндийг гутаан доромжлох, худал мэдээлэл тараасан нь хуулийн байгууллагад өгсөн гомдлоор батлагдвал тодорхой арга хэмжээ авах тухай тусгасан болохыг хэллээ. Олон нийтийн сүлжээнд иргэдийн үг хэлэх, байр сууриа илэрхийлэх эрх чөлөөг хаах, халдах зүйл байхгүйг албан ёсоор хэлье. Харин хэвлэл мэдээллийн байгууллагуудын зүгээс СЕХ-нд олон дагагчтай инфлүэнсерүүдэд сонгуулиар бизнес хийх боломж болгож байгаа хэрнээ хэвлэл мэдээллийн байгууллагууд, сонин, радио, ТВ-д хууль хатуу үйлчлэх гээд байгааг анхаарч өгөөч гэсэн хүсэлтүүд ирснийг СЕХ-ны дарга хэлж байсан. Энэ талаарх зөв зохицуулалтыг хуульд тодорхой заасан байгааг  хэлснийг дуулгалаа"" гэв.","
    Д.Янжиндулам, ikon.mn
  ","М.Оюунчимэг: Олон нийтийн сүлжээнд иргэдийн үг хэлэх, байр сууриа илэрхийлэх эрх чөлөөнд хэн ч халдахгүй"
01/08/2024 14:24:00,Банкны нийт хувьцаа эзэмшигчдийн хувьцааны хэмжээ 20%-аас хэтрэхгүй байх хууль 2024 оны нэгдүгээр сарын 1-нээс хэрэгжиж эхэлж байгаа юм.,https://ikon.mn//n/31q9,"УИХ дахь МАН-ын бүлэг өнөөдөр хуралдаж, гурван асуудлыг хэлэлцжээ. Энэ талаар бүлгийн дарга Д.Тогтохсүрэн ""МАН-ын бүлгийн хурлдаар намрын чуулганаар хэлэлцэх асуудлууд, Банкны тухай хууль, дагаж мөрдөх журмыг ярилцаж дэмжлээ. Энэ сарын 1-нээс Сонгуулийн тухай хууль хэрэгжиж байгаа тул УИХ-ын гишүүдэд уг хуулийг хэрэгжүүлэхэд анхаарах асуудлын талаар мэдээлэл өглөө. Үндсэн хуульд зааснаар намрын чуулган 75 хоногоос доошгүй хугацаанд хуралдах ёстой. Тэгэхээр нэгдүгээр сарын 20-нд УИХ-ын чуулган завсарлана. Намрын чуулганаар эрүүгийн хэргийн хянан шийдвэрлэх тухай хууль, иргэний хэргийг хянан шийдвэрлэх тухай хуульд орсон нэмэлт өөрчлөлтүүд, хүүхэд хамгааллын хууль, үнэт цаасны хууль, эмэгтэйчүүдийн бизнесийг дэмжих чиглэлээр зэрэг хуулиудыг батлах нь зүйтэй гэж үзлээ. Б.Баттөмөр нарын гишүүд Банкны тухай хуулийн төсөлд өөрчлөлт оруулах хуулийн төслийг санаачилсан, уг хуулийг хэлэлцлээ. Банкны нэг хувьцаа эзэмшигчдийн хувьцааны хэмжээ 20%-аас хэтрэхгүй байх хуулийн хэрэгжилт 2024 оны нэгдүгээр сарын 1-нээс эхэлж байгаа юм. Үүнтэй холбогдуулаад олон улсын байгууллага болон банкнуудаас хуулийн хугацааг сунгах санал тавьсан учир хуулийн хэрэгжих хугацааг 2026 он хүртэл сунгах нь зүйтэй гэж үзсэн. Нэгдүгээр сарын 1-нээс хэрэгжиж байгаа Сонгуулийн тухай хуулиар олон зүйлийг хориглосон учир гишүүдэд хууль зөрчихгүй байх мэдээллийг өглөө"" гэв.","
    Д.Янжиндулам, ikon.mn
  ","""УИХ-ын чуулган нэгдүгээр сарын 20-нд завсарлана"""
01/08/2024 13:33:00,- УИХ дахь Ардчилсан намын бүлгээс мэдээлэл хийлээ.,https://ikon.mn//n/31q5,"УИХ дахь Ардчилсан Нам(АН)-аас КОВИД-19-ийн сонсгол болон Ногоон автобусны хэргээр мэдээлэл хийлээ.  КОВИД-19-ийн үеийн мөнгө санхүүгийн зохицуулалттай холбоотой асуудлаар сонсгол явагдаагүй. Эрх баригчид энэ хоёр асуудлаар сонсгол явуулахгүй байх бүхий л бололцоог гаргаж байна гэдгийг АН-аас онцолж байв.  Ногоон автобусны асуудлаар түр хороо байгуулах саналыг Ардчилсан Намаас өргөн бариад 50 хонож байгаа аж.  Энэ талаар УИХ-ын гишүүн Н.Ганибал ""Ногоон автобусны хэрэгт хэн гэдэг эрх мэдэлтэн, албан тушаалтнууд ямар хуулиудыг яаж зөрчсөнийг олон нийтэд нээлттэй л болгох гээд байгаа юм. Бараг тодорхой байгаа.  Зөвхөн 2022 онд гэхэд 1.2 их наяд төгрөгийн шууд худалдан авалтуудыг нээлттэй бишээр хийсэн. Үүний цаана хулгай, луйвар нуугдаж байгаа"" гэв.   ","
    М.Батчимэг, ikon.mn
  ",АН: Эрх баригчид КОВИД-19-ийн үеийн мөнгө болон ногоон автобусны асуудлаар сонсгол явуулахгүй байх бүхий л бололцоог гаргаж байна
01/06/2024 09:15:00,ОХУ-ын ерөнхийлөгч Владимир Путин 2024 онд дэлхийн арав гаруй улсад уригдсан тухай ТАСС агентлаг өчигдөр орой мэдээлжээ.,https://ikon.mn//n/31or,"ОХУ-ын ерөнхийлөгч Владимир Путин 2024 онд дэлхийн арав гаруй улсад уригдсан тухай ТАСС агентлаг өчигдөр орой мэдээлжээ. Кремль одоогоор ямар нэг гадаад айлчлалын тов зарлаагүй байгаа. Сүүлийн хэдэн сарын хугацаанд Оросын ерөнхийлөгч Бразил, Бурунди, Вьетнам, Иран, Ирак, Умард Солонгос, Куба, Монгол, Тайланд, Турк зэрэг улсуудаас урилга хүлээж авсныг дээрх мэдээнд дурджээ. Өнгөрсөн 2023 онд тэр Киргиз, Хятад, Казахстан, Беларусь, Арабын Нэгдсэн Эмират, Саудын Араб улсуудад айлчилсан юм.   Эх сурвалж: ТАСС  ","
    Т.Давааням, ikon.mn
  ",Путинийг Монгол улс урьсан тухай ТАСС мэдээллээ
01/05/2024 17:12:00,- Аливаа нэр дэвшигчид санал өгөхийг уриалах эрхтэй хүмүүс,https://ikon.mn//n/31om,"Сонгуулийн Ерөнхий Хороо(СЕХ)-ноос аливаа нэр дэвшигчид санал өгөхийг уриалах эрхтэй хүмүүсийн талаар дараах мэдээллийг өглөө.  ""Би энэ хүнийг дэмждэг"" буюу үзэл бодлоо илэрхийлэх эсвэл ""Энэ хүнийг дэмжээрэй"" буюу бусдыг уриалах гэдэг нь хоёр өөр хэлбэр аж.  Иймээс хувь хүний сошиал хаяг дээр орж байгаа пост, контент дээр хяналт тавигдахгүй. Гэхдээ бусдыг уриалахыг хориглоно гэдгийг СЕХ-ноос тодотгож байна. Хэрвээ нэр дэвшигч инфлүэнсер буюу хувь хүнтэй гэрээ хийгээд сурталчилгаагаа явуулахаар болбол тухайн хүн нь дээр дурдсан бусдыг уриалах таван төрлийн хүний нэг нь л болох ёстой. Мөн тухайн хүний цахим хуудсыг Харилцаа Холбооны Зохицуулах Хороо(ХХЗХ)-нд заавал бүртгүүлэх юм байна. Бүртгүүлээгүй цахим хуудсаар сонгуулийн сурталчилгаа явахгүй. Хэрвээ бүртгүүлээгүй цахим хуудсаар сонгуулийн сурталчилгаа явж байвал зөвшөөрөлгүйгээр сонгуулийн сурталчилгаа явуулж байна гэсэн хориглосон арга хэмжээнд орох аж.  Гэхдээ сонгуульд уриалах эрхтэй хүний тоон нэг нэр дэвшигч дээр хязгаартай байдаг учир олон хүнийг болгох боломжгүй гэдгийг СЕХ-оос онцлов.  Түүнчлэн AI ашиглан бусдыг гүтгэн, доромжлохыг Эрүүгийн тухай болон Зөрчлийн тухай хуулиар хориглосон байгаа бөгөөд үүн дээр цагдаа болон тагнуулын байгууллага хяналт тавьж ажиллах юм байна.  Мөн энэ жил ""Meta"" компаниас албан ёсны төлөөлөл ирж ажиллана гэсэн төлөвлөгөөтэй байгаа аж. ","
    М.Батчимэг, ikon.mn
  ",СЕХ: Инфлүэнсерүүд аливаа нэр дэвшигчид санал өгөхийг уриалахыг хориглоно. Хэрэв уриалах бол хаягаа бүртгүүлнэ
01/05/2024 16:15:00,Монголын Үйлдвэрчний Эвлэлийн Холбоо (МҮЭХ) гишүүн байгууллага болох ахмадын холбоогоо хөөжээ.,https://ikon.mn//n/31o8,"Монголын Үйлдвэрчний Эвлэлийн Холбоо (МҮЭХ) түрээсийн төлбөрөө төлөөгүй гэх шалтгаанаар ахмадын холбоогоо хөөжээ. Тэд ахмадын холбоогоо ""Шүүхийн шийдвэр гарсан тул түрээсийн мөнгө төл, үгүй бол гар"" гэх шаардлагыг тавьсан аж.  Энэ талаар МҮЭХ-ны гишүүн байгууллага болох ахмадын холбооны тэргүүн С.Баяраа сэтгүүлчдэд мэдээлэл өглөө.  Тэрбээр ""МҮЭХ-ны Ерөнхийлөгч С.Эрдэнэбат, дэд Ерөнхийлөгч Б.Рагчаа тэргүүтэй хүмүүс манай холбооны үйл ажиллагааг сайжруулна гэж амлалт өгсөөр хоёр жил болж байна. Анх Монголын Тээвэр Холбоо Газрын тосны ҮЭ-ийн дарга байхдаа сонгуулиар булхайцаж, холбооны удирдлагыг гартаа авсан. Монголын үйлдвэрчний эвлэлүүдийн холбооны дүрэмд зааснаар бүх холбоод тэгш эрхтэй байх ёстой. ҮЭ-ийн нийт 14 холбоо бий. Эдгээрээс аль нь ч түрээсийн төлбөр төлдөггүй. Гэтэл ахмадын холбоо болон хөдөлмөрчдийн эв нэгдэл гэсэн хоёр байгууллагыг нийт 37 сая төгрөгийн түрээс төлөхийг шаардсан.   Үйлдвэрчний эвлэлийн үе үеийн дарга нарын авлига, хулгайн асуудлыг ярихаар буруудаж, биднийг замаасаа зайлуулахаар улайрч байна. Татвар төлөгчдийн мөнгөөр хувьцаа худалдаж авсан, Үйлдвэрчний эвлэлийн нэр дээр байсан газруудыг зарж, борлуулсан олон асуудал бий. Мөн энэ байгууллагын нэр дээр байсан Замын цагдаагийн зүүн талд байршилтай газрыг 118 айлын орон сууцаар зарсан юм. Гэтэл эдгээр байрыг удирдлагууд өөрсдийнхөө холбооны хүмүүст хуваарилсан. Энэ орон сууцнаас УИХ-ын гишүүн С.Ганбаатар 15 орон сууц авчхаад одоог хүртэл мөнгийг нь төлөөгүй. Түүнчлэн найман байрыг юунд зарцуулсан нь тодорхойгүй шалтгаанаар алга болчхоод буй. Энэ мэт олон асуудлаас болоод ахмадуудыг хөөж гаргахыг санаархаж байна"" гэж ярилаа.  Тус холбооны нэр дээр байсан Сонгинын амралтын газар, МҮЭСТО-ны ойр орчмын газруудыг мөн борлуулж, үндэслэлгүйгээр хөрөнгөжсөн асуудал ч байгааг онцлов.  ","
    Э.Тэмүүлэн, iKon.mn
  ",С.Баяраа: УИХ-ын гишүүн С.Ганбаатар МҮЭХ-ноос 15 орон сууц авсан. Энэ мэт асуудлаас болоод ахмадуудыг хөөж гаргахыг санаархаж байна
01/05/2024 15:39:00,"Үндэсний аюулгүй байдлын зөвлөл, хууль хүчний байгууллага болон батлан хамгаалахын салбарынхантай зөвшилцсөн эсэх асуултад хариулт өгөв.",https://ikon.mn//n/31oc,"Хөрөнгө оруулалтын тухай хуулийн шинэчилсэн найруулгын төслийг хэлэлцлээ. Энэ үеэр тус хуулийн төслийн талаар УИХ-ын гишүүн Б.Бейсен, Эдийн засгийн хөгжлийн сайд Ч.Хүрэлбаатар нар дараах байр суурийг илэрхийлэв.  УИХ-ын гишүүн Б.Бейсен хэлэхдээ ""Одоогийн хуулийн төслийн 4.1.5-д гадаадын хөрөнгө оруулагч гэж Монгол Улсад хөрөнгө оруулалт хийж байгаа Ингэж оруулсан нь буруу гэж бодож байна. Гадаадын олон иргэн манай улсад орж ирэх боломжийг нээж байгаа юм биш үү. Гадаад иргэд орж ирээд нөөц багатай уурхайнуудыг ухаж, хайгуулаар ашигладаг асуудал байгаа. Түүнчлэн үндэсний аюулгүй байдлын асуудал бий.  Энэ талаар Үндэсний аюулгүй байдлын зөвлөл, хууль хүчний байгууллага болон батлан хамгаалахын салбарынхантай зөвшилцсөн үү. Монгол Улсын хөгжлийн стратегитай холбоотой хөрөнгө оруулалт хийх олон салбар байна. Тухайлбал газрын тосны үйлдвэр байгуулах, зам, метро барих болон мал аж ахуйн гаралтай түүхий эд буюу ноос, ноолуур арьс ширний салбарт үйлдвэр байгуулах асуудлыг хөрөнгө оруулалтын хуульд тусгамаар байна. Мөн эрүүл мэндийн салбар, хүнсний үйлдвэрийн асуудалд хөрөнгө оруулалт хийх нь зүйтэй"" хэмээн байр сууриа илэрхийлэв.  Эдийн засгийн хөгжлийн сайд Ч.Хүрэлбаатар ""Гадаадын хөрөнгө оруулалтыг оруулж ирэхэд Үндэсний аюулгүй байдлын зөвлөл, тагнуул, цагдаа, батлан хамгаалах яамтай зөвшилцсөн эсэх талаарх асуултад хариулъя.  Энэ бол бизнес, эдийн засгийн орчныг бий болгох тухай ажил.  Улсын эдийн засгийг улам тэлэх, төрөлжүүлэх, ард иргэдэд, бизнес эрхлэгчдэд боломж, сонголтыг шинээр бий болгох талаар хэлэлцэж байгаа. Ийм төрлийн хуулийг бизнесийнхэнтэйгээ л ярилцмаар байна.  Монгол хүчний байгууллагын улс биш. Манай арми, цагдаа, тагнуул хүчтэй байх ёстой. Гэхдээ бизнесийн харьцааны асуудлуудыг шийдвэрлэхийн тулд бизнесийнхэнтэйгээ ярьдаг, зөвлөлддөг, бусад орны хамгийн сайн, шилдэг жишгүүдийг нэвтрүүлмээр байгаа юм. Ямар нэгэн зүйл хийхийн өмнө батлан хамгаалах, цагдаа, Авлигатай Тэмцэх Газраас асуугаад байвал энэ улс хөгжихгүй. Ихэнх нь болохгүй, эрсдэлтэй гэнэ. Дэлхийн улс орнуудад байгаа хамгийн сайн жишгийг л дагаж явах ёстой. Хөгжлөөрөө манайхаас доош орчихсон орнуудын жишгийг Монголд нэвтрүүлээд байвал уруудна. Иймд сайн жишгийн дагуу хөгжиж, хиймэл бэрхшээлүүдийг бизнест учруулаад хэрэггүй, илүү боломж олгоё"" гэлээ.  ВИДЕО: ","
    П.Сайнжаргал, IKON.MN
  ","Ч.Хүрэлбаатар: Хийх ажлуудаа батлан хамгаалах, цагдаа, АТГ-аас асуугаад байвал энэ улс хөгжихгүй"
01/05/2024 14:10:00,УИХ-ын сонгуулийн тухай хууль 2024 оны нэгдүгээр сарын 1-нээс мөрдөгдөж эхэлжээ. Ингэснээр ээлжит сонгуулийн жил эхэлж байна.,https://ikon.mn//n/31o9,"УИХ-ын сонгуулийн тухай хууль 2024 оны нэгдүгээр сарын 1-нээс мөрдөгдөж эхэлжээ. Ингэснээр ээлжит сонгуулийн жил эхэлж байна. Ээлжит сонгуулийн жил эхэлснээс хойш санал авах өдрийг дуустал, нөхөн, ээлжит бус сонгуулийн тухайд сонгууль товлон зарласан шийдвэр гарснаас хойш санал авах өдрийг дуустал аливаа этгээд өөрөө болон бусдаар дамжуулж сонгогчдын саналыг татах зорилгоор дараах үйлдэл, үйл ажиллагаа явуулахыг хоригложээ. Хууль бус сурталчилгаа нь нэр дэвшигчийг бүртгэхээс татгалзах үндэслэл болох юм байна. Хуулийн хэрэгжилтэд Шударга өрсөлдөөний асуудал эрхэлсэн төрийн захиргааны байгууллага хяналт тавих бөгөөд зөрчлийг шалгах хугацаанд үйл ажиллагааг нь зогсоох тухай дүгнэлтийг зөвшөөрөл олгосон байгууллагад нь хүргүүлэх арга хэмжээг авч болох юм байна. Харин бэлэн мөнгө, эд зүйл тараасныг сонгогч баримттайгаар цагдаагийн байгууллагад мэдэгдэж болно.","
    Д.Янжиндулам, ikon.mn
  ","Аливаа этгээд сонгогчдын саналыг татах зорилгоор ажилд оруулах, гадаадад амраах, бэлэг, мөнгө өгөх нь хориотой"
01/05/2024 13:50:00,Хөрөнгийг нь дээрэмддэг үзэгдэл гараад байгаа учраас Монгол Улсад гадаадын хөрөнгө оруулалт орж ирэхгүй байгаа юм.,https://ikon.mn//n/31o1,"УИХ-ын намрын чуулганы нэгдсэн хуралдаан Төрийн ордонд өнөөдөр болж байна.  Энэ үеэр ""Хөрөнгө оруулалтын тухай хуулийн шинэчилсэн найруулгын төсөл""-ийг хэлэлцэж байгаа юм.  Тус хуулийн төсөлтэй холбогдуулан УИХ-ын гишүүн Б.Баттөмөр, Эдийн засгийн хөгжлийн сайд Ч.Хүрэлбаатар дараах байр суурийг илэрхийлж, хариулт өгөв.  УИХ-ын гишүүн Б.Баттөмөр: Бид бусдын муу муухайг гайхаад байх хэрэггүй. Улс орнууд өөрсдийнхөө жамаар хөгжиж байгаа. Сүүлийн 30 жилийн хугацаанд ханшийн уналт, инфляц, өвчлөл, утаа, түгжрэл, гадаад өр гэх мэтчилэн тоочвол зарим талаараа тэднээс дор орсон ч байж магад. Өөрсдийнхөө гэрийг гэрэлтүүлчхээд хүний гэрийг гэрэлтүүл гэж үг бий. Ийм учраас бодолтой ярихгүй бол болохгүй. Энэ жил Монгол Улсын төсөвт 760 тэрбум төгрөг нийлүүлнэ. Манай улсын нийт төсөв 27 их наяд төгрөг. 2023 онд болсон эдийн засгийн форумын үеэр ""Рио Тинто""-гийн ТУЗ-ийн дарга “Оюутолгой төслийн үр ашиг монголчуудын хүссэн хүсэл, хүлээлтэд хүрээгүй” гэдгээ хүлээн зөвшөөрч байсан. Нэг буруу хийсэн гэрээ цаашид жишиг болоод явчихдаг. Ийм учраас гадаадын хөрөнгө оруулалтыг татахдаа Монгол Улсын ард иргэдийн эрх ашгийг нэгдүгээрт тавьж, үр ашигтай хийх нь зүйтэй. Казахстанаас эхлээд олон оронд ийм жишиг байна. Гэвч Монголд алга. Яагаад гадаадын хөрөнгө оруулалт манайхаас дайжив, яагаад 5,500 ААН Монголоос татан буугдав, Яагаад нийт ААН-ийн 3.7-хон хувь нь гаднын хөрөнгө оруулалттай байна вэ. Энэ бүхэн хуульдаа байна уу, эсвэл өөр шалтгаан бий юу?  Сайд Ч.Хүрэлбаатар: Яагаад гадаадын хөрөнгө оруулалттай ААН-үүдийн тоо цөөрч байгааг нэлээд сайн судалж үзсэн. Бүртгэл, зөвшөөрөл авах, шүүхэд хандах, шүүх дээр очиж асуудлаа шийдвэрлүүлэх зэрэг олон асуудал гардаг. Хөрөнгө оруулагчдын гомдлыг Засгийн газар дээр ярьдаг болж эхэлсэн. Анх эхлээд найман гомдол ирсэн. Одоо 69 ААН гомдол гаргасан байгаа. Манай зарим хуулийн байгууллагын хүмүүс нийлж байгаад хүний бизнесийг булаадаг, хуулиар шаардах ёсгүй зүйлсийг нэхдэг, шаарддаг. Зарим лицензийг нь хүчингүй болгуулж өөрсдөө авдаг. Гэрийнх нь энд тэнд хар тамхи аваачиж нуучхаад илрүүлээд хөөж гаргадаг. Хөрөнгийг нь дээрэмддэг үзэгдэл гараад байгаа учраас Монгол Улсад гадаадын хөрөнгө оруулалт орж ирэхгүй байгаа юм. Энэ бүхнийг засах зорилгоор Хөрөнгө оруулалтын тухай хуулийг оруулж ирсэн.  ВИДЕО: ","
    П.Зоригт, IKON.MN
  ",Ч.Хүрэлбаатар: Гадаадын хөрөнгө оруулагчдын гэрт нь хар тамхи нуучхаад илрүүлээд хөөж гаргадаг үзэгдэл байна
01/05/2024 13:31:00,Улсын Их Хурал(УИХ)-ын чуулганы нэгдсэн хуралдаанаар өнөөдөр Хөрөнгө оруулалтын тухай хуулийн төслийг хэлэлцэж байна.,https://ikon.mn//n/31o4,"Улсын Их Хурал(УИХ)-ын чуулганы нэгдсэн хуралдаанаар өнөөдөр Хөрөнгө оруулалтын тухай хуулийн төслийг хэлэлцэж байна.  Өмнө нь энэхүү хуулийн төсөлд гадаадын аж ахуйн нэгжид 100 хүртэлх жилээ эзэмшүүлэх тухай заалт байсан. Энэ нь олон нийтийн эсэргүүцэлтэй тулснаар хуулийг хэлэлцэхийг түр хойшлуулаад байв. Тэгвэл энэ удаад хуулийн төсөлд гадаадын аж ахуйн нэгжид 100 хүртэл жилээр газар ашиглуулах гэж яагаад оруулсныг УИХ-ын Д.Сарангэрэл тодруулан асуув. УИХ-ын гишүүн Д.Сарангэрэл: Улс орны онцлог, газар зүйн байршил, хүн амын тоо гээд нөхцөл байдалтайгаа уялдуулж, гадаадын хөрөнгө оруулалтад болгоомжтой хандаж байгааг буруу гэж үзэхгүй байна. Тухайлбал БНСУ-ын хувьд гадаадын хөрөнгө оруулагч хуулийн этгээдэд тавих санхүүгийн босго 100 сая ам.доллар. Хэрэв хоёр тусдаа хөрөнгө оруулагч бол дундаа биш тус бүр 100 сая ам.доллар байдаг.  Гадаадын хөрөнгө оруулалтад тавих босгоо байхгүй болгочхоор аль салбарт илүү хөрөнгө оруулалт орж ирэх юм бэ. Бодлогоороо аль салбараа нээлттэй байлгаж, аль салбартаа хязгаарлах юм бэ. Үүнд хариулт авъя.  Гуравдугаарт хуулийн 16.1.3-т Монгол Улсад хөдөлмөр эрхлэх гадаад ажилтныг ажлын байрны төлбөрөөс хөнгөлөх, чөлөөлөх гэж орж иржээ. Энэ хураамжаар Хөдөлмөр эрхлэлтийг дэмжих сан ажилладаг. Ингэж чөлөөлснөөр энэ сан санхүүжилтгүй болно гэсэн үг үү. Үүнийг яаж тооцсон бэ? УИХ-ын гишүүн, Монгол Улсын Шадар сайд бөгөөд Эдийн засаг, хөгжлийн сайд Ч.Хүрэлбаатар: Энэ хуулийг оруулж ирэхээс өмнө нэлээд хэлэлцүүлэг хийсэн. Ингэхэд босготой холбоотой санал их байв. Бид бизнес эрхлэгчдийнхээ саналыг сонсохгүй гээд явж болно. Үүнийг хийчихвэл бизнес эрхлэх боломж нэмэгдэнэ, олон саад бэрхшээл алга болно, хулхидуулаад байх нь эрс багасна гээд хэлж байгаа бизнес эрхлэгчдийнхээ саналыг сонсохгүй явж болно шүү дээ. Харин хариу нь юу гэж гарах бол. Бид нар ардчилсан нийгэмд амьдарч байна. Улс орныхоо хөгжлийг бий болгоё л гэж байгаа. Аль болох хурдан хөгжмөөр байна. Аль болох л хааж боосон юм хийсээр байгаа одоо улсынхаа эдийн засгийн байдлыг хар л даа.  Монгол Улс бүх хилээ хааж байгаад хөгжөөд явах боломжтой, гэхдээ хөгжил их удаан ирнэ. Тэр хооронд эрх баригчдыг хэд хэд сольчих байх.  Газар эзэмших, ашиглах гэдэг дээр одоогийн хүчин төгөлдөр байгаа хуульд 100 жилээр эзэмших, ашиглах гэж байгаа юм. Тэгэхээр эзэмших гэдэг үг нь Үндсэн хууль зөрчиж байна гэж үзээд эзэмших гэдгийг нь дараад, ашиглаж болгож оруулж ирсэн.  Энэ хуулийг явуулахгүй гэж байгаа бол Үндсэн хууль зөрчсөн заалтыг хамгаалж үлдэнэ гэсэн үг. Хөдөлмөр эрхлэлтийн тухайд бизнес эрхлэгчидтэй уулзахад хэлж байгаа асуудал нь ажиллах хүч алга гэсэн. Ажилладаг хүн байхгүй гэж байна. Компаниудад тулгамдаж байгаа асуудал нь татвар хураамж биш ажиллах хүчний дутагдал.  ВИДЕО:","
    Б.Бадамгарав, IKon.mn
  ",Д.Сарангэрэл: Өмнөх хуулийн төсөлд газрыг 100 жилээр эзэмшүүлэх гэж байсныг одоо ашиглуулах болгож оруулж ирсэн байна
01/05/2024 13:14:00,"УИХ-ын дарга Г.Занданшатар ""Г.Дамдинням гишүүний хувьд зарим хүмүүс цагаан сарыг далимдуулж мөнгө тарааж болохгүй гэдэг асуудлыг ярьж байгаа. Түүнээс биш Г.Дамдинням гишүүн мөнгө тараадаг хүн биш, мөнгө тараагаагүй, тойрогтоо иргэдийн саналыг авч ажиллаж байгаа"" хэмээн өчигдрийн хэлсэн үгтээ залруулга хийжээ.",https://ikon.mn//n/31o2,"УИХ-ын намрын чуулганы өчигдрийн /2024.01.04/ хуралдаанд УИХ-ын гишүүн Г.Дамдинням СЕХ-ны гишүүнд нэр дэвшигчдээс асуулт асуув. Тэрбээр ""Машин, хурдан морины сугалаа явуулж байна. Хүмүүс ч оны өмнө л амжуулчихлаа даа, оноос хойш яах вэ. Би Дарханд байгаа ах, дүү нартайгаа бэлэн мөнгө бариад золговол сонгогч татсан хэрэгт орох уу"" гэх асуултыг асуусан ба харин УИХ-ын дарга Г.Занданшатар “Г.Дамдинням гишүүн мөнгө тараахаа боль” хэмээн үг хэлсэн нь олон нийтийн шүүмжлэл дагуулаад байсан юм. Тэгвэл өнөөдрийн чуулганы хуралдааны эхэнд УИХ-ын дарга Г.Занданшатар хэлсэн үгтээ залруулга хийлээ. Тэрбээр “Сонгуулийн жил эхэлсэн. Энэ үед хариуцлагатай байхыг сануулсан. Г.Дамдинням гишүүний хувьд зарим хүмүүс цагаан сарыг далимдуулж мөнгө тарааж болохгүй гэдэг асуудлыг ярьж байгаа. Түүнээс биш Г.Дамдинням гишүүн мөнгө тараадаг хүн биш, мөнгө тараагаагүй, тойрогтоо иргэдийн саналыг авч ажиллаж байгаа"" хэмээн онцлоод ""Харин энэ жил янз бүрийн эд зүйл тараадаг биш том тойрог дээр ард түмний нийтлэг эрх ашгийг хамгаалдаг, ард түмний төлөөлөгч болж ажиллах энэ зарчимтай холбогдуулж цагдаагийн даргад санал хүсэлтийг тавьсан. Хиймэл оюун ухаан ашигласан сошиал медиаг бид хянах боломжгүй байгаа. Үүнээс урьдчилсан сэргийлэх тал дээр хууль тогтоомжийг боловсронгуй болгоход анхаарах зүйл байгаа” гэлээ.   ","
    ikon.mn
  ",УИХ-ын дарга Г.Занданшатар Г.Дамдинням гишүүний талаар залруулга хийв
01/05/2024 13:08:00,УИХ-ын намрын чуулганы үдээс хойших хуралдаан Төрийн ордонд өнөөдөр болж байна.,https://ikon.mn//n/31n7,"УИХ-ын намрын чуулганы нэгдсэн хуралдаан Төрийн ордонд өнөөдөр болж байна.  Өнөөдрийн хуралдаанаар Хөрөнгө оруулалтын тухай хуулийн шинэчилсэн найруулгын төслийг хэлэлцэх эсэхийг хэлэлцэж байгаа юм. Энэ үеэр тус хуулийн зүйл заалттай холбогдуулан УИХ-ын гишүүн Б.Жаргалмаа салбарын яамны албан тушаалтнуудаас асуулаа.  УИХ-ын гишүүн Б.Жаргалмаа: Хөрөнгө оруулагчтай гэрээ хийх асуудлыг Засгийн газрын гишүүд нь өөрсдөө хариуцна гэж байна. Төр хувийн хэвшлийн түншлэлийн тухай хуулиар хувийн хэвшил холбогдох яамтай хамтарсан түншлэл байгуулах заалттай хэр нийцэж байгаа вэ.  Яагаад Засгийн газрын гишүүн хөрөнгө оруулагчтай гэрээ байгуулах ёстой юм. Жишээлбэл оёдлын үйлдвэртэй хөрөнгө оруулагч авч ирнэ. Тэр оёдлын үйлдвэрийг Хөдөө аж ахуйн яам хариуцах юм байна.  Ямар салбарт хөрөнгө оруулалт оруулж болох талаар асуух гэсэн юм. Хэн нэгэнд хориглосон заалт байхгүй байна. Банкны салбарт хөрөнгө оруулалт оруулж ирнэ гэвэл манай улсад гадаадын банк орж ирэх нь. Оюутолгойн гэрээ, санхүүгийн гүйлгээ гадаадын банк дээр хийснээр маш том эрсдэл дагуулсныг түүх бид нарт харуулж байгаа.  4.1.6. “гадаадын хөрөнгө оруулалттай хуулийн этгээд” гэж Монгол Улсын хууль тогтоомжийн дагуу байгуулагдсан хуулийн этгээдийн нийт гаргасан хувьцаа, хөрөнгө, саналын эрхийн 25 буюу түүнээс дээш хувийг гадаадын хөрөнгө оруулагч эзэмшиж байгаа компани, нөхөрлөлийг гэж заасан байна. Санхүүгийн нээлттэй зах зээлээс хувьцаа, бонд хүртэж байвал тодорхой хэмжээнд хөрөнгө оруулагч болно гэсэн заалтын талаар тайлбарлана уу.  5.3-д төрөөс үндэсний аюулгүй байдал улсын эдийн засгийн ашиг сонирхлоор хамгаалах зорилгоор хууль тогтоомжоор гадаадын шууд хөрөнгө оруулалтыг хязгаарлаж болно гэж заасан байна.  Эдийн засаг, Хөгжлийн яамны Хөрөнгө оруулалтын бодлогын газрын зөвлөх Б.Төгөлдөр: Энэ хууль нь хөрөнгө оруулагч гэж хэн бэ, хөрөнгө оруулалтын талаар суурь асуудлыг зохицуулж байгаа. Хөрөнгө оруулалтын тухай хууль батлагдсанаар төр хувийн хэвшлийн түншлэлийн хууль 100 хэрэгжих боломжийг нээж өгнө.  ААН байгуулахтай холбоотой зохицуулалт хуучны хуульд байгаа. Үүнтэй холбоотойгоор ААН байгуулахад тавьдаг байсан босго үнийн дүн дээр өөрчлөлт орсон. Хөрөнгө оруулалтын тухай хуульд зарим салбаруудыг хориглосон байдаг. Маш олон салбарын хуульд гадаадын шууд хөрөнгө оруулалт орж ирэхийг хориглосон. Энэ зохицуулалтыг нээлттэй болгохоор ажилласан.  Одоогийн хуулиар уул уурхай, банк санхүү, харилцаа холбооны салбарт гадаадын төрийн өмчит ААН үйл ажиллагаа явуулахыг хориглосон байсан. Тиймээс хөрөнгө оруулалтын тухай хуульд хориглосон хязгаарласан заалт байх нь учир дутагдалтай гэж үзээд авсан.  Эдийн засаг, хөгжлийн сайд Ч.Хүрэлбаатар: Банкны салбарт хөрөнгө оруулалт оруулж ирж болно. Оруулж ирмээр ч байна. Эх үүсвэр багатай цөөхөн хэдэн банктай. Иргэд, ААН-үүд зээл авахад төвөгтэй, олдсон ч асар өндөр хүүтэй. Нэг хоёр банкны эрх ашгийг бус зээл авч буй иргэд, ААН-ийн эрх ашгийг нэгдүгээрт тавих ёстой.  Монгол ардчилсан улс юм бол иргэдийн эрх ашгийг нэгдүгээрт тавьж явах ёстой. Нэг хоёр банкны эрх ашгийг дээд талд нь тавьдаг тогтолцооноос зайлсхийх ёстой. 1993 оны хуулиар газрын зөвхөн ашиглах, 2013 оны хуулиар эзэмшүүлэх болон ашиглах гэж заасан нь үндсэн хууль зөрчсөн. Тиймээс энэ хуулийн өөрчлөлтөөр эзэмшүүлэхийг нь хасахаар оруулж ирсэн.  Үүнийг олон хүмүүс мушгиж байгаа. Энд тэнд эзэмших эрх авчихсан хүмүүс энэ хуулийн өөрчлөлтийн хийлгэхгүй гэснийг ойлгож байгаа. Дандаа бизнестэй хүмүүс эсэргүүцдэг.  УИХ-ын гишүүн Б.Жаргалмаа: 7.1.1 хөрөнгө оруулалт хийх хэлбэр, хэмжээ, хөрөнгө оруулалт хийх газар, бүс нутаг зэргийг хараат бусаар сонгох, холбогдох шийдвэрийг бие даан гаргах гэсэн заалт дээр тайлбар авмаар байна. Бид газар нутгаа хамгаалах эрх зүйн орчин алга болох юм биш үү.  Эдийн засаг, хөгжлийн сайд Ч.Хүрэлбаатар: Эсрэгээр нь яриад байгаа юм. Газрын тухай хуулийг багцаар нь оруулж ирэхийг Ц.Даваасүрэн сайд хариуцаж байгаа, орж ирэх эсэх нь бүү мэд. Тэр хуулийн дагуу бүх асуудал нь шийдэгдэнэ.  Хүн орж ирээд ийм бизнес хийнэ гэхээр заавал Увс аймгийн Давст сумын хойно байгаа газарт очиж хий гэж зааж өгөхгүй. Бизнес хийх эрх чөлөө нь нээлттэй байсны дараа энэ улс орны эдийн засаг хөгжинө. Олон жил арилгаж чадахгүй байгаа ядуурлаас ажлын байр бий болгосны дараа гарна. Бизнес хийхийг битгий хааж хорь, иргэд нь өөрсдөө сонголт хийх боломжийг олгооч гэж байгаа юм.   Нэг дарга гарч ирээд бурхан багш шиг аашлаад байх шаардлага байхгүй. Тэнд бизнес хий, үүнийг боль гэвэл хэн бэ хэдийн тоо гэж хэлнэ. Тиймээс энэ бүхэн нээлттэй байг. Иргэд бизнес хийх, сонголт хийх үндсэн боломжийг нээлттэй болгох зарчмыг ярьж байгаа юм. ","
    Н.Эрхбаяр, iKon.mn
  ","Ч.Хүрэлбаатар: Нэг дарга бурхан багш шиг аашлах шаардлагагүй. Тэнд бизнес хий, үүнийг боль гэвэл хэн бэ, хэдийн тоо вэ гэж хэлнэ"
01/05/2024 12:11:00,"УИХ-ын гишүүн асан Ш.Сайхансамбуу Ардын Чуулган Нам байгуулж, улсад бүртгүүлэхээр шүүхэд ханджээ.",https://ikon.mn//n/31nz,"УИХ-ын гишүүн асан Ш.Сайхансамбуу Ардын Чуулган Нам байгуулж, улсад бүртгүүлэхээр шүүхэд ханджээ. Дээд шүүхийн Захиргааны хэргийн танхимын нийт шүүгчийн хуралдаанаас Ардын Чуулган Нам үүсгэн байгуулсныг улсын бүртгэлд бүртгүүлэхээр ирүүлсэн түүний өргөдлийг буцаасан байна. Учир нь улс төрийн намын бүртгэл хөтлөх журмын 3.8-д заасан шаардлагыг бүрэн хангаагүй, өмнө намыг бүртгэхээс татгалзсан нийт шүүгчийн хуралдааны тогтоол, шүүгчийн албан бичгүүдэд дурдсан зөрчлүүдийг арилгаагүй үндэслэлээр бүртгэхээс татгалзжээ. Тэрбээр өнгөрсөн онд уг намыг бүртгүүлэхээр Дээд шүүхэд хандаж байсан ч буцаагдсан удаатай.","
    Б.МАНЛАЙ, IKON.MN
  ",Ардын Чуулган Намыг улсад бүртгүүлэх өргөдлийг дахин буцаажээ
01/05/2024 12:04:00,Хөрөнгө оруулалтын тухай хуулийн шинэчилсэн найруулгын төслийн талаар УИХ-ын гишүүн Ц.Даваасүрэн байр сууриа хэллээ.,https://ikon.mn//n/31nt,"Хөрөнгө оруулалтын тухай хуулийн шинэчилсэн найруулгын төслийг УИХ-ын чуулганаар хэлэлцэж байна.  Энэ үеэр тус хуулийн зарим зүйл заалтын талаар УИХ-ын гишүүн Ц.Даваасүрэн байр сууриа илэрхийллээ.  Тэрбээр ""Хөрөнгө оруулалтын тухай хуулийн шинэчилсэн найруулгын төсөлд анхаарах хэд хэдэн зүйл байна. Өмнө нь ч 50 мянган ам.долларын босготой холбоотой асуудлыг хөндөж байсан.  Гадаадын иргэд 50 мянган ам.доллароор Монголд байр, машин худалдаж аваад л байнгын оршин суух эрхтэй болох нь. Яагаад гэвэл Хөрөнгө оруулалтын хуульд босго байхгүй. Хөрөнгө оруулалтын хэлбэр одоо маш олон төрөлтэй болсон. Тухайлбал барилгад хөрөнгө оруулах буюу хямд байшин худалдаад авчихвал Монголд байнга оршин суух эрхтэй болж байна. Энэ асуудлыг Засгийн газрын хуралдааны үеэр ярилцаж байж оруулъя гэсэн боловч өнөөдөр тус заалт хэвээр байна. Үндэсний аюулгүй байдалд нөлөөлнө. Ингэж болохгүй.  Манайхан хоёр хөршийгөө баян болсон гэж ярьдаг ч ийм юм байхгүй. Тэнд хангалттай ядуу улсууд байгаа. Өмнөд хөршийн 180-200 сая иргэн өдөрт таван ам.доллароор амьдарч байна. Хойд хөршид ч хангалттай ядуу хүмүүс бий. Дайны нөхцөл байдал хүнд байна, юу ч болж болно. 1921 оны үед цагаантнууд манайхаар чөлөөтэй ороод л гарсан. Үүн шиг дайны хор уршгаар ОХУ-д юу ч болж болзошгүй. Хоёр том гүрний дунд оршин тогтносон үндэсний дархлаагаа бид хэрхэвч алдаж болохгүй"" гэлээ.  Үргэлжлүүлэн ""Хөрөнгө оруулалтын тухай хуулийн 16.1.5-д зааснаар сая төгрөгөөр дүрмийн сантай компани байгуулбал Монгол Улсад байнга амьдран оршин суух эрх авч байгаа юм. Ингэж болохгүй ээ. Монгол Улс ядуу хүмүүсийн хогийн сав биш. Хөрөнгө оруулалтыг үзүүлж чадахгүй үйлчилгээ, хийж чадахгүй технологи дээрээ авдаг. Түүнээс биш бүх салбарт хөрөнгө оруулалт авч ажлын байраа булаалгадаг байж болохгүй. Стратегийн салбаруудын гол бүтээгдэхүүнүүдэд хөрөнгө оруулалт татна гэдэг ойлголт гадаадад байдаггүй. Манай хэсэг гишүүн Чили, Перу улсаар явж, хөрөнгө оруулалт татах талаар хүмүүстэй ярилцсан. Гэтэл алт, зэс зэрэг баялагт хөрөнгө оруулалт татна гэж байдаггүй гээд инээгээд байгаа юм. Эдгээр улсад хөрөнгө оруулалт нь татвартай. Манай улсад хөрөнгө оруулалт бол хангалттай татварын хөнгөлөлттэй ч ганц гай байгаа. Янз бүрийн хүчний байгууллагатайгаа нийлж байгаад гаднынхныг дээрэмддэг. Гаднынхныг луйварддаг, дээрэмддэг явдлаа зогсоо.  Монгол бол сая төгрөг төлөөд орж ирдэг гадаад ядуучуудын цуглуулга, хогийн сав биш"" хэмээв.  ВИДЕО:","
    П.Сайнжаргал, IKON.MN
  ","Ц.Даваасүрэн: Монгол бол сая төгрөг төлөөд орж ирдэг гадаад ядуучуудын цуглуулга, хогийн сав биш"
01/05/2024 11:56:00,"Нийслэлийн Ардчилсан Намаас хотын дарга Х.Нямбаатарын санаачлан батлуулсан “Нийслэл Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай” хуультай холбоотой асуудлаар өнөөдөр хэвлэлийн бага хурал зохион байгууллаа.",https://ikon.mn//n/31nx,"Нийслэлийн Ардчилсан Намаас/АН/ хотын дарга Х.Нямбаатарын санаачлан батлуулсан “Нийслэл Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай” хуультай холбоотой асуудлаар өнөөдөр хэвлэлийн бага хурал зохион байгууллаа. Энэ үеэр Улаанбаатарын 1.7 сая хүний эрх, өмч рүү халдаж байгааг дурдаад Хотын даргыг иргэдээс уучлал гуйх, огцрохыг шаардаж байгаагаа мэдэгдэв. Нийслэлийн АН-ын даргын хуулийн зөвлөх Э.Одбаяр ""2023 оны арванхоёрдугаар сарын 18-нд Хотын дарга Х.Нямбаатарт нийслэлийн АН-аас дөрвөн зүйл бүхий шаардлага хүргүүлсэн юм. Шаардлагын хариу дорвитой үр дүнд хүрээгүй. Шаардлага нь Улаанбаатар хотын тээврийн хэрэгслийн дугаарын хязгаарлалтыг нэмэгдүүлсэн, иргэдийн эрхэд шууд халдсан утгатай захирамжийг цуцалж, иргэдээс уучлалт хүс гэдэг утгатай байв. Хоёрдугаарт ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хоёр үндсэн утгатай нэг хуулийг УИХ-аар батлуулсан. Уг хуульд хотын иргэдийн эрхийг хөндсөн, алдаатай хууль батлуулсан гэдэг үндэслэлээр хэвлэлийн хурал зохион байгуулж байна. Улаанбаатар хотын гэр хорооллын иргэдэд байгаа ганц өмч нь газар. 220,000 хашаа нийслэлд байна, энэ хашаандаа иргэд, ажил амьдралаа залгуулж байгаа. Зарах газаргүй болсон учраас иргэдийнхээ хашаа руу дайрч байгааг эсэргүүцэж байна. Түгжрэлийн асуудлыг тусдаа хууль болгож шийдэх ёстой. ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хуулийг хэрэгжүүлэхгүй байх үүднээс Үндсэн Хуулийн Цэц, холбогдох байгууллагуудад хандаж хүчингүй болгуулахаа мэдэгдье"" гэв. Хотын дарга Х.Нямбаатарыг огцрууллаа гэхэд дараагийн хотын даргаар танай намаас хэнийг сонговол иргэдийн хашаа байшин, гар руу халдахгүй гэж үзэж байгаа вэ? гэсэн сэтгүүлчийн асуултад тэрбээр ""Х.Нямбаатар даргыг огцруулаад дараагийн хүнийг сонгох эрх нь АН-д байхгүй. Улаанбаатарын иргэдийг аз жаргалтай байлгана гээд сонгогдсон хотын дарга нар дөрөв дэх удаагаа солигдлоо. Х.Нямбаатар гэдэг хүн хотын дөрөв дэх дарга, тав дахь нь хэн байхыг бид мэдэхгүй. Тэрбээр Сонгинохайрхан дүүргийн иргэдийг төлөөлж, УИХ-д гарсан. Супер баатар болоод Улаанбаатарыг гоё, аз жаргалтай болгоно гэж гарч ирээд хийсэн эхний алхам нь дугаарын хязгаарлалт, иргэдийн эрхэд халдсан. Иргэдээс санал асуулгүйгээр хязгаарлалт хийсэн. Дараагийн алхам нь иргэдийн өмч рүү халдсан хуулийг батлуулсан. Хууль батлуулах эрх нь түүнд бий эсэх нь бас асуудал. Нийслэлийн АН-ын дарга Т.Батцогт хотын дарга Х.Нямбаатарыг огцруулах санаачилга өрнүүлнэ. НИТХ-ын 45 төлөөлөгчийн 3/1 нь гарын үсэг зурвал НИТХ ээлжит бусаар хуралдаж, огцрох асуудал яригдана. МАН олонхоороо хотын даргыг сонгох байх. 1.7 сая хүн амтай Улаанбаатар хотыг хүний эрхийн мэдрэмжтэй, дэд бүтцийг хөгжүүлэх мэргэжлийн хүн удирдах шаардлагатай байна. Хаадаг, хорьдог хүн хотын дарга байх нь тохиромжгүй гэж үзэж байгаа"" хэмээн хариуллаа. Нийслэлийн АН-ын ҮБХ-ны гишүүн, хуульч Х.Номингэрэл ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хууль нэгдүгээр сарын 8-н буюу Даваа гарагаас хэрэгжиж эхлэх гэж байна гэж ойлгосон. ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хуулиар Үндсэн хуульд заасан иргэн газар эзэмших, өмчлөх эрхийг хязгаарласан.  Гарч болох сөрөг үр дагаврыг тооцохгүйгээр нэн яаралтай горимоор уг хуулийг баталсан. Хуульд такси үйлчилгээ эрхлэхэд 2024 оны зургаадугаар сарын 15-наас тусгай зөвшөөрөл авдаг болохоор заасан нь төр засгаас гуйхгүйгээр ажил, амьдралаа залгуулж байгаа эрхийг хязгаарлаж байна. Түгжрэлийг бууруулах нэрийн дор автомашины төлбөрийг улсаас тогтооно гэж заасан.  Гэр хорооллыг орон сууцжуулахаар газар чөлөөлөх нэр доор өмчлөлийн эрхийг хязгаарлаж болох зохицуулалтууд нь нийслэлийг тойрсон ужгирсан асуудлуудыг нэг хуулиар шийдэхээр багтаасан. Шийдлүүд байхгүй, НИТХ болон журмаар зохицуулахаар байгаа нь нийслэл бүх эрхийг өөртөө төвлөрүүлж авахаар харагдаж байна. ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хуулийг дагалдаж, 25 хуульд өөрчлөлт орсон.  Иргэдийн газар эзэмших, өмчлөх эрхийг хууль бусаар дайчлан авах нь Үндсэн хуулиар хориотой. Газрын тухай хуульд газар эзэмших эрхийг нөхөх олговортойгоор буцаан авах, солих байдлаар зохицуулдаг байтал шинэ хуулиар газрыг чөлөөлөх гэдэг нэртэй харилцаа үүсгэх гэж байна. Дахин төлөвлөж, орон сууцжуулах нь зөв ч хүний эрхийн асуудлыг хэлэлцээрийн арга замаар зохицуулах байхад газрыг хүчээр чөлөөлөх эрхийг нийслэл рүү татсан зүйл ажиглагдаж байна. Хуулийг нэн яаралтай горимоор баталсан учир батлахаас нь өмнө нийгмийн хэлэлцүүлэг явуулах боломж гараагүй"" хэмээн тайлбарлав.","
    Д.Янжиндулам, ikon.mn
  ","Э.Одбаяр: 1.7 сая иргэнтэй Улаанбаатар хотыг хүний эрхийн мэдрэмжтэй, мэргэжлийн хүн удирдах шаардлагатай"
01/04/2024 15:32:00,"Монгол Улсын Их Хурлын чуулганы 2023 оны нэгдүгээр сарын 4-ний өдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнээр Улсын Бүртгэлийн Ерөнхий Газар(УБЕГ)-ын дарга Д.Дэлгэрсайхан, Цагдаагийн Ерөнхий Газар(ЦЕГ)-ын дарга Т.Сүхболд нарыг томилох тогтоолын төслийг баталсан.",https://ikon.mn//n/31n1,"Монгол Улсын Их Хурлын чуулганы 2023 оны нэгдүгээр сарын 4-ний өдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнээр Улсын Бүртгэлийн Ерөнхий Газар(УБЕГ)-ын дарга Д.Дэлгэрсайхан, Цагдаагийн Ерөнхий Газар(ЦЕГ)-ын дарга Т.Сүхболд нарыг томилох тогтоолын төслийг баталсан. Ингэснээр Төрийн байгуулалтын байнгын хорооноос шинээр томилогдсон гишүүдийн тангараг өргөх ёслолын ажиллагааг зохион байгууллаа. Томилогдсон гишүүд “Монгол Улсын Үндсэн хууль, сонгуулийн хууль тогтоомжийг дээдлэн сахиж, Сонгуулийн Ерөнхий Хорооны гишүүний үүргээ шударгаар биелүүлэхээ батлан тангараглая” хэмээн тангараг өргөөд, Тангаргийн хуудсанд гарын үсэг зурав.  Тангараг өргөсөн гишүүдэд СЕХ-ны гишүүний үнэмлэхийг Улсын Их Хурлын гишүүн, Төрийн байгуулалтын байнгын хорооны дарга Н.Энхболд гардуулан өгч, ажлын амжилт хүссэн юм. Тэрбээр ардчилсан чөлөөт сонгуулийн алтан дэнс, ард түмний засаглах эрхийн мөнхийн манаа болсон үйл хэрэгтээ бие даасан, хараат бус байдлыг бүрэн хангаж, ил тод, шударга байх зарчмыг хэлбэрэлтгүй баримтална гэдэгт итгэлтэй байгаагаа илэрхийллээ. Түүнчлэн ард иргэдийн шууд буюу төлөөлөгчдийн байгууллагаараа дамжуулан төрийн үйл хэрэгт оролцох, сонгох, сонгогдох эрхийг хэрэгжүүлэгч Сонгуулийн төв байгууллагын үйл ажиллагаанаас олон нийтийн төрд итгэх итгэл төдийгүй улс орны бүрэн эрхт байдал хамаарна гэдгийг цохон тэмдэглэсэн юм. Ёслолын ажиллагаанд Сонгуулийн ерөнхий хорооны гишүүд, Төрийн байгуулалтын байнгын хорооны зөвлөхүүд болон албаны бусад хүмүүс байлцав хэмээн Улсын Их Хурлын Хэвлэл мэдээлэл, олон нийттэй харилцах газраас мэдээллээ.","
    Г.Мөрөн, iKon.mn
  ","УБЕГ-ын дарга Д.Дэлгэрсайхан, ЦЕГ-ын дарга Т.Сүхболд нар СЕХ-ны гишүүн болж, тангаргаа өргөлөө"
01/04/2024 14:05:00,"Ардчилсан Намаас/АН/ өнөөдөр 4/11 мэдээллийн цагаараа шинээр томилогдсон Нарийн бичгийн дарга нараа танилцуулж, мэдээлэл өглөө.",https://ikon.mn//n/31my,"Ардчилсан Намаас/АН/ өнөөдөр 4/11 мэдээллийн цагаараа шинээр томилогдсон Нарийн бичгийн дарга нараа танилцуулж, мэдээлэл өглөө. АН-ын Хэрэг Эрхлэх Газрын дарга Н.Лхагвадорж ""Эрх баригч нам өрийн дарамтгүй монгол байна гэж амласан ч өрийн дарамттайгаар сонгуулийн жилтэйгээ золголоо.  Монгол Улсын нийт өр 31.1 их наяд төгрөгт хүрч, нэг иргэн 35 сая төгрөгийн өртэй нийгэмд амьдарч байна. Татвар, шимтгэлийг нэмж, зохиомлоор торгуулийг нэмж байна. Бие даан эдийн засгаа урагшлуулах боломжгүй болж, ОХУ нийлүүлдэг эрчим хүчний 50 хувийг хязгаарлахад эдийн засаг нь унаж байна. Бензиний хязгаарлалтаас болж бараа бүтээгдэхүүний үнэ хэд дахин нэмэгдлээ. Нефтийн үйлдвэр барина гэж амласан. Харийн дарамт нүүрлэж байна. Монгол Улс утааны түвшингөөр дэлхийд нэг номерт жагсаж байна. Жилд дунджаар 1,200-4,000 хүн утаанаас шалтгаалж бурхан болж байгаагийн 200-600 нь хүүхэд. АН 2024 оныг их тэлэлтийн жил хэмээн зарлаж байна. Өнгөрсөн онд их эвлэрлийн жил байж, 15 дэд даргаа томилсны 60 хувь нь 80-аад оны залуучууд байлаа. Энэ онд 90-ээд оны залуучуудыг нарийн бичгийн даргаараа томиллоо"" хэмээн ярилаа. АН-ын Гадаад харилцаа хариуцсан нарийн бичгийн дарга Б.Энхдөлгөөн ""Манай нам нээлттэй, олон талт гадаад бодлогыг тууштай дэмждэг улс төрийн хүчин мөн. Миний хувьд намын институцийг бэхжүүлэхэд олон улсын баруун төвийн үзэл баримтлалтай намуудтай хамтарсан хөтөлбөр хэрэгжүүлж дотоод хүний нөөцийг чадавхжуулах ёстой гэж үзэж байгаа. Геополитикийн хувьд хуваагдалтай, хүндрэлтэй үед АН-ын баримтлах гадаад бодлого, харилцаа, хамтын ажиллагаа, гадаадын шууд хөрөнгө оруулалт татах оновчтой бодлогыг тодорхойлоход залуучуудын оролцоо чухал. Тиймээс залуучуудын нийгэм, эдийн засаг, улс төр дэх оролцоог нэмэгдүүлэхийн төлөө зоригтой залуус нэгдсэн байгаад баяртай байна"". АН-ын Боловсролын асуудал хариуцсан нарийн бичгийн дарга Э.Энхпүрэв ""Боловсролын чанар хүний хөгжилтэй шууд хамааралтай гэж дүгнэж буй. 2022 онд Монгол хүүхдүүд олон улсын PISA үнэлгээгээр үнэлүүлж, хангалтгүй үр дүн гарсан. Дэлхийн хөгжингүй орнууд нэг хүүхдийн боловсролд жилд хамгийн багадаа $10,000 зарцуулдаг бол манай улс $1,000 хүрэхгүйг зарцуулж байна. Тиймээс монгол хүүхдүүдийн бие даасан, сэргэлэн төлөвт суурилсан чадварыг олгох нь боловсролын баримтлах чиг баримжаа гэж тодорхойлж байна. Багш нартай хамтарч боловсролын салбарын хөгжилд хувь нэмрээ оруулна"" хэмээн ярилаа. АН-ын Залуучуудын хөгжлийн бодлого хариуцсан Нарийн бичгийн дарга Б.Батзаяа ""Монгол залуус нэг сая төгрөгийн цалин амьдралд нь хүрэлцэхгүй, утаа, түгжрэл, боловсролын асуудал, бизнес хийх боломж нөхцөл муу зэргээс бухимддаг. Ингээд гадаад улс руу явж амьдрахыг хүсэж байна. Гадаадад очоод аз жаргалтай, сайхан амьдарч болоод байна. Тиймээс гадагш явах болж буй хүчин зүйлүүдийг анагаавал бодит үр дүн гарна гэж харж байгаа"".","
    Б.МАНЛАЙ, IKON.MN
  ","""Ардчилсан Намын институтийг бэхжүүлэхэд олон улсын баруун төвийн үзэл баримтлалтай намуудтай хамтарч ажиллана"""
01/04/2024 12:12:00,"-УИХ-аас 2024 оны ээлжит сонгуулийн тойрог, мандатын тоог өнгөрсөн сард тогтоосон.",https://ikon.mn//n/31ms,"УИХ-аас 2024 оны ээлжит сонгуулийн тойрог, мандатын тоог өнгөрсөн сард тогтоосон. Ингэхдээ таван бүсэд хамаарах сонгуулийн 13 тойргийг байгуулж, 78 мандаттай байхаар баталжээ.  Хуульд зааснаар тухайн тойрогт ногдох мандатын тоотой тэнцүү тооны нэр дэвшигчийг Монгол Улсын Их Хурлын гишүүнээр сонгогдсонд тооцдог. Орон нутагт тав буюу Дархан-Уул, Сэлэнгэ, Төв, хоёрдугаар тойрог болох Говь-Алтай, Завхан, Ховд, Увс хамгийн олон 10 мандаттай бол нийслэлд Сүхбаатар, Чингэлтэй дүүргийг хамарсан 10 дугаар тойрог зургаан мандаттай байна. Тэгэхээр орон нутгийн эдгээр тойргоос хамгийн олон буюу 10, 10 гишүүн сонгогдох нь.  Харин дангаар бүсчлэгдсэн Баян-Өлгий аймаг хамгийн бага буюу гурав, 13 дугаар тойрог болох Багануур, Багахангай, Налайх дүүрэгт хоёр мандат хуваарилжээ. Улаанбаатар хотоос УИХ-д 24 хүн сонгогдоно. Учир нь 78 мандатын 24-ийг нийслэлд хуваарилсан байна. Ингээд 126 гишүүний 48 нь намын жагсаалтаар парламентад орж ирэх нь. Сонгуулийн санал хураалтыг зургаадугаар сарын 28-ны Баасан гарагт зохион байгуулах юм. Иргэд энэ жилийн сонгуулиар 126 гишүүнийг ""томилно"".","
    Б.МАНЛАЙ, IKON.MN
  ","СОНГУУЛЬ: Дархан-Уул, Сэлэнгэ, Төв болон Говь-Алтай, Завхан, Ховд, Увс аймгийн тойрог хамгийн олон мандаттай"
01/04/2024 12:05:00,"Ийнхүү УИХ-ын гишүүд асуулт асууж дууссаны дараа нууц санал хураалт явуулснаар Улсын Бүртгэлийн Ерөнхий Газрын дарга Д.Дэлгэрсайхан, Цагдаагийн Ерөнхий Газрын дарга Т.Сүхболд нарыг СЕХ-ны гишүүнээр томилсон юм.",https://ikon.mn//n/31mq,"УИХ-ын намрын чуулганы өнөөдрийн хуралдаанаар Сонгуулийн Ерөнхий Хорооны гишүүнийг томилох, чөлөөлөх асуудлыг хэлэлцэв. Ийнхүү УИХ-ын гишүүд асуулт асууж дууссаны дараа нууц санал хураалт явуулснаар Улсын Бүртгэлийн Ерөнхий Газрын дарга Д.Дэлгэрсайхан, Цагдаагийн Ерөнхий Газрын дарга Т.Сүхболд нарыг СЕХ-ны гишүүнээр томилсон юм.  Нууц санал хураалтын үеэр УИХ-ын дарга Г.Занданшатар УИХ-ын гишүүдэд хандаж хэлсэн үгийг хүргэж байна.  Тэрбээр ""УИХ-ын гишүүн Г.Дамдинням сонгуулийн жил эхэлчихсэн байхад мөнгө тараахаа боль. Сонгуулийн жил эхэлчихсэн байхад бетон сав, мөнгө тараахыг авлига гэж тооцно. Хамаатан садантайгаа золгож болох уу гэсэн юм асуугаад байна. Ингэж ярьсны дараа УИХ-ын гишүүд инээлдэв. Сонгуулийн жил эхэлж байна. УИХ-ын гишүүд чуулганы хуралдаанд идэвхтэй оролцоно. Зарим нэг гишүүн гадаад дотоод томилолтод явж, чуулган болон байнгын хорооны хуралдааныг саатуулдаг асуудлыг олон нийтэд мэдээлнэ шүү.  Сербийн сонгуульд хиймэл оюун ухааныг зохицуулна гэж байсан. Сонгууль болохоос нэг хоногийн өмнө барууны намын даргын пивоны үнийг хоёр дахин нэмнэ гэсэн бичлэгийг тавиад ялагдсан.  Цахим сүлжээний тухай хуульд хориг тавьсан. Тэр заавал байж шүүлтүүрийн систем явагдах ёстой. Дэлхийн улс төр нийгмийн тавцанд хиймэл оюун ухаан хамгийн том эрсдэл болж байна"" хэмээн ярив. ","
    Н.Эрхбаяр, iKon.mn
  ",Г.Занданшатар: Г.Дамдинням сонгуулийн жил эхэлчихсэн байхад мөнгө тараахаа боль
01/04/2024 11:25:00,"Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Г.Дамдинням Сонгуулийн хуультай холбогдуулан гишүүдээс асуулаа.",https://ikon.mn//n/31mo,"Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Г.Дамдинням Сонгуулийн хуультай холбогдуулан асуулаа.  УИХ-ын гишүүн Г.Дамдинням: Цахим орчин дахь хуурамч хаягийн гүтгэлэг, хиймэл оюун ухаанаар хийж буй үйлдлүүдийг 30 секундээс гурван цагийн хугацаанд олж чадна гэж байна. Сонгуулиар хэдэн мянган хүн дэмжинэ. Энэ бүрд техник технологийн боломж бололцоо шалгаж чадах уу.  Сонгуулийн хуулиар бүртгэлтэй албан ёсны хаягаа өгөх юм байна. Албан ёсны бус хаягаас хиймэл оюун ухаанаар хийсэн дүрс бичлэгийг шалгаж шийдвэрлээд дуустал шууд хаах зохицуулалтыг журамдаа оруулж болох уу.  Сонгуулийн тухай хууль энэ сарын 1-нээс хэрэгжиж эхэллээ. Ямар нэгэн бэлэг сэлт хүнээр дамжуулж өгөх, амлах, сугалаа зохион байгуулах зэрэг бүгд хориотой. Машин тэрэг, хурдан морины сугалаа явж байна. Оны бүгд өмнө амжууллаа, хууль чөлөөтэй байсан учраас болсон байх. Цагаан сар болно. Дарханд байгаа ах дүү нар дээрээ очоод бэлэг бэлгийн дээд бэлэн мөнгө барьж золгохоор сонгогч татсан хэрэгт орох уу.  Хэвлэл мэдээллийн үнэ хөлс тэнгэрт хаджээ. Орон нутгийн телевизээр УИХ-ын гишүүн хагас жилийн ажлын тайлангаа тайлагнах төлбөр нь 30 сая төгрөг нэхэж байна.Хэвлэл мэдээллийг яах ёстой вэ. Хөрөнгө мөнгөгүй хүн өөрийгөө таниулах боломжгүй болж байна.  СЕХ-ны дарга П.Дэлгэрнаран: Бид хуулийг хэрэгжүүлэх, сурталчлах үүрэгтэй. Энэ үүргийнхээ дагуу арванхоёрдугаар сарын 31-ны дотор ажлаа өгсөн нэр дэвшигч, горилогч гэсэн хүмүүст арга зүйн зөвлөмжүүдийн боловсруулалт хийж байна. Маргаашаас эхэлж хэвлэл мэдээллийн байгууллагуудад Сонгуулийн тухай хуулийг ойлгуулах ажлуудыг эрчимтэй явуулна. ","
    Н.Эрхбаяр, iKon.mn
  ",Г.Дамдинням: Цагаан сараар Дарханд байгаа ах дүү нартайгаа бэлэн мөнгөтэй золгохоор сонгогч татсан хэрэгт орох уу
01/04/2024 11:18:00,"Улсын Их Хурал(УИХ)-ын чуулганы өнөөдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнийг томилох, чөлөөлөх тухай асуудлыг хэлэлцэж байна.",https://ikon.mn//n/31mn,"Улсын Их Хурал(УИХ)-ын чуулганы өнөөдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнийг томилох, чөлөөлөх тухай асуудлыг хэлэлцэж байна. Чиг үүрэг, албан тушаалынхаа дагуу СЕХ-ны гишүүнээр Цагдаагийн Ерөнхий Газар(ЦЕГ)-ын дарга Т.Сүхболд, Улсын Бүртгэлийн Ерөнхий Газар(УБЕГ)-ын дарга Д.Дэлгэрсайхан нар нэр дэвшсэн. УИХ-ын гишүүд эдгээр нэр дэвшигчээс асуулт асууж, хариулт авч байна. УИХ-ын гишүүн Ц.Даваасүрэн: Энэ удаагийн сонгуулиар гишүүдийн тоо нэмэгдэж, 48 хүн жагсаалтаар сонгогдохоор болж байгаа. Энэ 48 дотор янз бүрийн юм болно. Олон түмэнд нэр нүүрээ барсан, янз янзын юманд холбогдож байсан, тэр бүү хэл хуулиар шийтгэгдэж байсан хүмүүс ч орж ирнэ. С.Баярцогт жишээлбэл шүүхээр цагаатгагдчихсан, жагсаалтын ард ороод л ирнэ шүү дээ. Магадгүй дараа нь өөр улсууд шүүхээр шийдүүлээд ороод ирэхийг үгүйсгэх аргагүй байна.  Ч.Сайханбилэг ч бас ороод ирэх боломжтой. Яагаад гэвэл шүүхийн шийдвэр гараагүй. Намын жагсаалт гэдэг чинь ийм хор уршигтай. Та бүхэн эртнээс сайн бэлтгэлтэй байж, яаж бүртгэх дүрэм журмаа тодорхой болгохгүй бол энэ мэтийн нөхөд шургалах цонхыг нээчихсэн байгаа. Үүнд л анхаармаар байна.  Хэрвээ С.Баярцогт хэлмэгдсэн юм бол түүнийг хэлмэгдүүлсэн шүүгч, мөрдөгч ял авах ёстой. Гэтэл үгүй байна. Энэ чинь тоглоом байгаад байна.  Ер нь энэ жагсаалтын 48 бол осолтой. Янз янзын юмнууд шургална. Янз бүрийн юманд холбогдож байсан улсын амьд үлдэх, улс төр дэх ийм нүх сүв болчихсон. Энэ дээр эртнээс сайн бэлтгэлтэй байгаарай.  Хиймэл оюун ухаанаар хийгдсэн зүйлийг илрүүлэх боломжтой гээд байгаа. Гэхдээ илрүүлэх гэсээр байтал сонгуульд дуусчихвал яах вэ гэдэг асуудал бий. Анхааралтай байхгүй бол та нар тогтоох гэж байтал сонгуулийн дүн гараад нөгөө хүн өнгөрөөд, асуудал нь шийдэгдэгдчих боломжтой. Тиймээс хурдан шуурхай байдал, олон нийтийн сүлжээний гүтгэлгийн асуудал прокурорт байна уу гэж харагдаад байгаа. Шүүхэд өгөхөөр илт гүтгэсэн зүйл дээр прокурор хэрэгсэхгүй болгож байгаа.  ЦЕГ-ын дарга Т.Сүхболд: Хиймэл оюун ухааны хувьд бид түргэн шуурхай илрүүлж чадна. Бидний одоогийн шалгаж байгаа техник тоног төхөөрөмж, мэргэжилтэн шинжээч нар хамгийн удаандаа 2-3 цагт илрүүлж чадна. 30 секундийн дотор ч илрүүлэх хүчин чадалтай. Тэгэхээр 30 секундээс гурван цагийн хугацаанд илрүүлэн шалгаад, гомдол мэдээллийг яаж бүртгэж авдаг тэр дагуу ажиллана.  ВИДЕО:","
    Б.Бадамгарав, IKon.mn
  ","Ц.Даваасүрэн: Намын жагсаалтын 48 бол осолтой. С.Баярцогт, Ч.Сайханбилэг мэтийн нөхөд шургалах цонхыг нээчихсэн"
01/04/2024 11:00:00,МУЭИС-ийн Олон улс судлалын төвийн захирал П.Ганхуяг (доктор Ph.D) -тай ярилцлаа.,https://ikon.mn//n/31mk,"МУЭИС-ийн Олон улс судлалын төвийн захирал П.Ганхуяг (доктор Ph.D) -тай ярилцлаа. - Энэ өвөл монголчуудын хувьд үнэхээр хүнд байна. Оны өмнөхөн орон даяар шатахууны хомсдолд орлоо. Эрчим хүчний хязгаарлалт хийж байна. Энэ нөхцөл байдлыг та геополитикийн талаас нь хэрхэн харж байна вэ? - Монгол Улс мөнхийн хоёр хөрштэй. Бидэнд Хятад, ОХУ-аас өөр хилийн гарц байхгүй. Энэ хоёр улсаар дамжиж гадаад худалдаа, арилжаа наймаа явагдаж байна. Түүгээр хязгаарлахгүй улс төр, эдийн засгийн бүх харилцаанд нөлөөтэй гэдгийг бид байнга бодож байхаас өөр аргагүй. Манай улс гуравдагч хөршийн харилцаагаа өргөжүүлснээр тэнцвэртэй гадаад бодлого явуулж чадаж байна. Энэ бол маш чухал. Үүнээс үүдэлтэйгээр өнөөдөр яригдаж байгаа бензин шатахуун, эрчим хүчний хомсдолд геополитикийн асуудал, хөршүүдийн нөлөөлөл байна уу гэсэн хардлага судлаачдын хувьд ч цухалзаж байна. Ард түмэн ч тэгж харж байгаа. Энэ нөхцөл байдлыг бид бүхэн сайтар нягталж геополитикийн нөлөөлөл, гадаад бодлогодоо маш сайн бодох ёстой. Нефтийн бүтээгдэхүүнийг агаараар тээвэрлэх боломжгүй. Гуравдагч орноос импортолсон ч заавал хоёр хөршийн нутгаар дайруулж тээвэрлэнэ. Эрчим хүч, цахилгааныг ч гэсэн одоогоор долгионоор агаараар шууд дамжуулах шийдэл хараахан гараагүй байгаа учраас мөн л хоёр хөршөөсөө холбоно. Тиймээс энэ хоёр салбарын хомсдолын хувьд улс төрийн өнцгөөс нь хараад цаана нь ямар нэг далд хүч үйлчлээд байна уу гэсэн хардлага нийгэмд үүсээд байгааг бодолцох л хэрэгтэй. Өнөөдөр бид Хятадаас нефтийн бүтээгдэхүүн олигтой авч чадахгүй байгаа. Нийт хэрэглээнийхээ 90 гаруй хувийг ОХУ-аас хангаж байна. Тийм болохоор шатахуун, түлшний хомсдол үүсэнгүүт ОХУ-аас нийлүүлэхгүй байна уу гэж хардаг. Харин албаны эх сурвалжууд шатахуун, түлш хэвийн орж ирж байгаа гэж ярьсан. Судлаач бид тоо баримт аваад үзэхээр тодорхой хэмжээгээр нефтийн бүтээгдэхүүн орж ирж байна гэж харагдаад байдаг. Тэгвэл яагаад хомсдол үүсэв гэхээр цаанаа дахиад нөлөөллүүд байна уу гэж хараад байгаа. Өөрөөр хэлбэл хомсдол үүсгэх орчин бүрдүүлээд байна уу. Учир нь иргэд бензин шатахуун хомсдоно гэх сургаар их хэмжээгээр нөөцлөөд байгаатай холбоотой гэж ярих юм. Уг нь жолооч машиныхаа банкийг дүүргэчихвэл долоо хоног бензин авахгүй. Харин клонкууд шатахуунаа бага багаар өгөхөөр дахиж оочерлоод бүүр л их ачаалал үүсэж улам их бухимдал бий болж байна. Иргэдийн бензин авах хэмжээг хязгаарлаад байхаар тэр нь нийгмийн бухимдал бий болгоод байна. Энэ бол төрийн зүгээс авч байгаа буруу бодлого. Эсвэл үүний цаана илүү том хомсдол бий болгож харуулах санаа байна уу. Үгүй бол хойд хөршийн шахалт гэж харуулах гээд байна уу. Асуудлыг олон талаас нягтлах нь зүйтэй. Оросууд бидэнд нефтийн бүтээгдэхүүн өгөхгүй байх хэрэгтэй юу гээд харъя л даа. Манайх тус улсын нефтийн бүтээгдэхүүний экспортод өчүүхэн хувь эзэлж байгаа. Өдөрт хоёр гурван сая баррель нефть экспортолж байгаа орон шүү дээ. Манайх хариугүй, өдөрт хэдхэн мянган тонн бүтээгдэхүүний хэрэглээтэй орон. Энэ утгаар нь харвал Монголд нийлүүлэх бензин шатахууныг хасаад байх нь тэдний эдийн засагт хүчтэй нөлөөлөхгүй. - Ерөнхийлөгчийн Францад хийсэн айлчлалын үр дүнд ураны төсөл урагшлахаар болсон. Үүнд оросууд дургүйцлээ илэрхийлж, эрчим хүчээ хязгаарлаж, шатахууны крантаа хаагаад байгаа байгаа юм биш үү? - Эрчим хүчний хязгаарлалт, шатахууны хомсдолыг геополитикийн хувьд авч үзвэл гадаад орчин нөлөөлөх талтай. Монгол Улс ураны олборлолтоо явуулах гэж байгаа учраас Орос, Хятадын аль аль нь тээг тавьж буй тухай сошиал орчинд ч нэлээд бичиж байгаа харагдах юм. Цөмийн реактор ажиллуулдаг дэлхийн таван орны хоёр нь манай хөршүүд. Уранаас улбаатайгаар үнэхээр хоёр хөршийн шахалтад орж байгаа бол том эрсдэл. Үүнийг гүнзгий судалж үзэх шаардлагатай. - Энэ цаг үед бид хоёр хөршийнхөө хараат байдлаас яаж салах вэ? - Манай улс аюулгүй байдлын үүднээс нефть боловсруулах үйлдвэр барих нь нэг номерын асуудал. Ер нь стратегийн бүтээгдэхүүнийг ганцхан орноос их хэмжээгээр ханган нийлүүлэх нь эрсдэлтэй гэж олон улсад үздэг л дээ. Манайх түлш, шатахуунаа бусад орнуудаас бага сагаар авч байна. Тэгэхээр цаашид нэг орноос нийлүүлэх бензин түлшнийхээ хэмжээг 40 хувиас хэтрүүлэхгүй гэдэг ч юм уу. Барууны орнуудыг харж байхад ийм маневртай байснаар аюулгүй байдлаа хангаж чадаж байна. Манайх энэ чиглэл рүү орох хэрэгтэй. Гэвч манайх нефтийн бүтээгдэхүүний үнэ дээр “барьцаалагдаад” хойд хөршөөс хараат болчихсон. Шатахуун, түлш тээвэрлэж байгаа төмөр зам нь Оросынх. Өргөн царигтай болохоор сэлгэн ачилтгүйгээр ОХУ-аас төмөр замаар шууд орж ирдэг. Зардал хямд. Одоо энэ бодлогоо өөрчлөх цаг болсон. - Гуравдагч хөршийн дэмжлэгийг хэрхэн авах вэ? - Гуравдагч хөршийн бодлогыг зөв ухаалгаар явуулах хэрэгтэй. Хамаагүй гуравдагч хөрш рүүгээ хэлтийгээд ирвэл хоёр хөрш маань чангалдаг олон мянган жилийн түүх байна шүү дээ. Тэгэхээр зөв маневр хийж байж, аль аль талынхаа аюулгүй байдлыг бодсон ухаалаг бодлого руу явах ёстой л доо. Францтай уранаа ашиглаж болох байх. Ингэхдээ бусад орнуудын жишгээр хоёр хөршийн аль нэгийг эсвэл гурав, дөрвөн орны хамтарсан төсөл болговол аюулгүй ашиглалт, хяналт тавих зэрэгт нэн хэрэгтэй дээ. Төсөлд оролцоогүй үлдсэн хөрш орон ч эсэргүүцээд байхгүй. Ер нь аливаа орон халаасандаа өөр хөзөр байхгүйгээр гадаад бодлого явуулах боломжгүй л дээ. Харин манайд барих хөзөр ховор. Тийм болохоор манайх буулт хийгээд яваад байгаа хэрэг. Америк, Хятад хоёр их гүрэн гадаад бодлого, улс төр эдийн засгийн бодлогоороо хурцаар сөргөлддөг. Аль, аль нь кармандаа хөзөртэй учраас нэг, нэгийгээ буулт хийлгээд яваад байна. Манайх зөөлөн хүчний бодлогоор явахаас өөр замгүй. Дипломат аргаар, яриа хэлэлцээний шугамаар ойлголцоод явах ёстой. Бид гуравдагч хөрштэйгөө бие даасан орон юм чинь шууд харьцана гэвэл хоёр том хөрш чинь элдвийн жижиг асуудлаар крантаа хаах гээд байна. Тэр нь яах ч аргагүй богино хугацаандаа улсын хөгжил, ард түмний амьдралд хүнд тусна. Магадгүй урт хугацаандаа гуравдагч хөршөө түшиж шийдэх нь өгөөжтэй байхыг үгүйсгэхгүй. Энэ л улсын эрх ашиг бодсон хар хайрцагны бодлого дотор зайлшгүй байх ёстой зүйл. - Ер нь ураны асуудал дээр Казахстан бас Оросыг түлхээд байна уу. “Монголын ураныг явуулж болохгүй” гээд нөлөөлөх тал байж болох уу? - Уранаар Франц бол Казахстанд дээр үеэс хүчтэй орсон нэлээн өргөн хамтын ажиллагаатай орон. Харьцангуй амжилттай ажиллаж байгаа шүү дээ. Магадгүй хажууд нь өрсөлдөгч гарч ирээд, зах зээл нь унах байдал үүсэх гэдгээр бол байж болох л асуудал. Тийм нөлөөлөл байвал бид түүнийг тооцож, яаж давах вэ гэдэг талын бодлого хийх нь чухал. - Манай хоёр хөршийн хувьд Монгол Улсыг хөгжүүлэх сонирхолгүй нь том, том төслүүдээс харагддаг. Уг нь гуравдагч хөршийн хөрөнгө оруулалт Монголд нутагшвал геополитикийн хувьд том хамгаалалт болно гэж ярьдаг шүү дээ. Харин та ямар байр суурьтай байна вэ? - Хятадтай бид усан цахилгаан станц яриад эхлэнгүүт оросууд крантаа хаагаад байна шүү дээ. Оросуудтай хамтарсан том төсөл хэрэгжүүлье гэхээр хятадууд янз бүрийн юм яриад байдаг. Таван толгойг япончуудтай хамтрахаар нэлээн урагштай юм ярьж байсан үе бий. Тэр үед мөн л хоёр хөрш “Болиорой, та нар нүүрсээ яаж зөөх юм” гээд саад тээг тавьсан гэсэн яриа байдаг. Иймэрхүү асуудлууд олон улсын түвшинд явна л даа. Тэр бол байхаас ч аргагүй. Тэгэхээр олон улсын дипломат бодлого, гадаад харилцааны ухаалаг яриа хэлэлцээ явуулбал урагшлах ажлууд их байгаа. Газрын доорх баялаг, Төв Азийн өндөрлөгт цэвэр агаар, үзэсгэлэнт газар нутаг дээр тогтсон нийгмийн онцлогтой соёл иргэншил зэрэг давуу талаа ашиглаад манай улс гадаад бодлогоо зөв явуулах ёстой. Гадаад бодлогоо зөв явуулахгүйгээр дотооддоо шийдвэр гаргаад тэрийгээ гадагшаа тулгаж болохгүй. Бид бие даасан улс, өөрсдөө дангаараа асуудлаа шийдээд явна гэвэл, дэлхийн эдийн засаг, улс төр хил хязгааргүй болчихсон өнөө үед явахгүй л дээ.","
    М.Мөнхцэцэг, Өдрийн сонин
  ",П.Ганхуяг: Уранаас улбаатай хоёр хөршийн шахалтад орж байгаа бол үнэхээр том эрсдэл
01/04/2024 10:53:00,"Татварын Ерөнхий Газрын/ТЕГ/ даргын үүрэг гүйцэтгэгчээр Ч.Чимидсүрэн томилогджээ. Тэрбээр Сангийн яамны Хөгжлийн санхүүжилт, хөрөнгө оруулалтын газрын даргаар ажиллаж байсан байна.",https://ikon.mn//n/31ml,"Татварын Ерөнхий Газрын/ТЕГ/ даргын үүрэг гүйцэтгэгчээр Ч.Чимидсүрэн томилогдсон байна. Тэрбээр Сангийн яамны Хөгжлийн санхүүжилт, хөрөнгө оруулалтын газрын даргаар ажиллаж байжээ. Уг газрыг удирдаж байсан Б.Заяабал өөрийн хүсэлтээр чөлөөлөгдөж, түүний оронд Ч.Чимидсүрэнг томилж, өчигдөр үүрэгт ажлыг нь хүлээлгэн өгчээ. Татварын Ерөнхий Газрын/ТЕГ/ даргын үүрэг гүйцэтгэгчээр Ч.Чимидсүрэнгийн ажлын туршлага: 1998-2001 Нягтлан бодох бүртгэлийн мэргэжлийн зөвлөл, Арга зүйч багш, 1998-2001 2001-2018 Монголын мэргэшсэн нягтлан бодох институт, Гүйцэтгэх захирал 2001-2018, 2018-2022 Сангийн яам, Нягтлан бодох бүртгэлийн газрын дарга, 2018-2022 2022 оноос  Сангийн яам, Хөрөнгийн санхүүжилт, хөрөнгө оруулалтын газрын даргаар ажиллажээ.","
    Б.МАНЛАЙ, IKON.MN
  ",Татварын Ерөнхий Газрын даргын үүрэг гүйцэтгэгчээр Ч.Чимидсүрэн томилогдов
01/04/2024 10:53:00,-УИХ-ын намрын нэгдсэн чуулганы ээлжит хуралдаан Төрийн ордонд өнөөдөр эхэллээ.,https://ikon.mn//n/31mh,"
10:53 2024/01/04
 Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Д.Тогтохсүрэн Цагдаагийн Ерөнхий Газрын дарга Т.Сүхболдоос олон нийтийн цахим сүлжээний зохицуулалтын талаар асуулаа.  УИХ-ын гишүүн Д.Тогтохсүрэн: Энэ жилийн сонгуульд хоёр зүйл сөргөөр нөлөөлнө. Албан бус мэдээгээр Монгол Улсад 2.6 сая фэйсбүүк хаяг байгаа. Үүний 1.5 сая нь хуурамч хаяг байна. УИХ-ын гишүүд, улс төрчдийг жирийн үед гөвж байна. Энэ хуурамч хаягуудыг илрүүлэх техникийн боломж байна уу. Мөн хиймэл оюунаар хүний үйлдээгүйг үйлдсэн юм шиг харуулдаг. Үүнийг цагдаагийн байгууллагаас илрүүлэх боломж байна уу.  Цагдаагийн Ерөнхий Газрын дарга Т.Сүхболд: Монгол Улс Азидаа фэйсбүүк хэрэглэгчдээрээ тэргүүн байрт явж байгаа. Кибер гэмт хэрэгтэй тэмцэх хэлтсийг 80 хүний бүрэлдэхүүнтэй газар болгосон. Бидэнд техник технологийн боломж дутуу байгаа. 2023 оны жилийн эцэст хуурамч хаяг үүсгэж бусдын нэр хүндэд халдаж буй хэргийг 50.5 хувьтай илрүүлсэн.  Интернэт үйлчилгээ үзүүлж буй ААН-үүдийн оруулж ирж буй сүлжээн дээр техник хэрэгсэл тавиад хуурамч хаягуудын талаар зохих хуулийн дагуу гомдлоо гаргах боломжтой.  
10:24 2024/01/04
 УИХ-ын намрын чуулганы нэгдсэн хуралдаан Төрийн ордонд өнөөдөр эхэллээ.  Өнөөдрийн хуралдаанаар Хүүхэд хамгааллын тухай хуулийн шинэчилсэн найруулгын төсөл, Сонгуулийн Ерөнхий Хорооны гишүүнийг томилох, чөлөөлөх тухай асуудал, Хөрөнгө оруулалтын тухай хуулийн шинэчилсэн найруулгын төслийн талаар хэлэлцэх юм.  
10:53 2024/01/04
 Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Д.Тогтохсүрэн Цагдаагийн Ерөнхий Газрын дарга Т.Сүхболдоос олон нийтийн цахим сүлжээний зохицуулалтын талаар асуулаа.  УИХ-ын гишүүн Д.Тогтохсүрэн: Энэ жилийн сонгуульд хоёр зүйл сөргөөр нөлөөлнө. Албан бус мэдээгээр Монгол Улсад 2.6 сая фэйсбүүк хаяг байгаа. Үүний 1.5 сая нь хуурамч хаяг байна. УИХ-ын гишүүд, улс төрчдийг жирийн үед гөвж байна. Энэ хуурамч хаягуудыг илрүүлэх техникийн боломж байна уу. Мөн хиймэл оюунаар хүний үйлдээгүйг үйлдсэн юм шиг харуулдаг. Үүнийг цагдаагийн байгууллагаас илрүүлэх боломж байна уу.  Цагдаагийн Ерөнхий Газрын дарга Т.Сүхболд: Монгол Улс Азидаа фэйсбүүк хэрэглэгчдээрээ тэргүүн байрт явж байгаа. Кибер гэмт хэрэгтэй тэмцэх хэлтсийг 80 хүний бүрэлдэхүүнтэй газар болгосон. Бидэнд техник технологийн боломж дутуу байгаа. 2023 оны жилийн эцэст хуурамч хаяг үүсгэж бусдын нэр хүндэд халдаж буй хэргийг 50.5 хувьтай илрүүлсэн.  Интернэт үйлчилгээ үзүүлж буй ААН-үүдийн оруулж ирж буй сүлжээн дээр техник хэрэгсэл тавиад хуурамч хаягуудын талаар зохих хуулийн дагуу гомдлоо гаргах боломжтой. ","
    Н.Эрхбаяр, iKon.mn
  ",Д.Тогтохсүрэн: Албан бус мэдээгээр Монгол Улсад 2.6 сая фэйсбүүкийн хаяг байгаа. Үүний 1.5 сая нь хуурамч
01/03/2024 15:25:00,Цахим Хөгжил Харилцаа Холбооны дэд сайд Ж.Эрхэмбаатар нүүрсний сонсголоор яригдсан асуудлын талаар Төрийн ордонд өнөөдөр тайлбар мэдээлэл өглөө.,https://ikon.mn//n/31lp,"Цахим Хөгжил Харилцаа Холбооны дэд сайд Ж.Эрхэмбаатар нүүрсний сонсголоор яригдсан асуудлын талаар Төрийн ордонд өнөөдөр тайлбар мэдээлэл өглөө.  Тэрбээр ""Өнгөрсөн оны арванхоёрдугаар сард нүүрсний сонсгол болсон. Засгийн газрын зүгээс авлигатай тэмцэх таван ""Ш"" ажиллагааг хэрэгжүүлж байгаа. Нүүрсний сонсгол их хүлээлттэй байсан. УИХ-ын хянан шалгах, нийтийн сонсголын тухай хуулиар нүүрсний сонсголыг маш нарийн хуульчилж өгсөн. УИХ-ын гишүүн Б.Энхбаяр Хянан шалгах түр хорооны даргаар ажиллах үеэрээ зарим нэг хууль тогтоомж зөрчсөн үйлдэл, үйл ажиллагаа хийсэн. Энэ нь миний биетэй холбогдоно.  Нүүрсний сонсголын үеэр миний биеийг нэгэн тээврийн компанитай холбож, тодорхой ашиг сонирхолтой, бизнес хийдэг, гэмт хэрэг хамтарч хийсэн, ашиг хүртдэг гэсэн мэдээллийг олон нийтэд түгээсэн.  Нийтийн сонсголын үеэр хэд хэдэн ажил хийгдэх ёстой. Хянан шалгалтын хорооны чиг үүрэг нь аюултай болохыг харлаа. Гэрч гэх статустай этгээд үнэн зөв мэдүүлэг өгөх үүрэгтэй. Харин гэрчид ямар нэгэн байдлаар хуурамч мэдээлэл тараахыг хориглох хуультай. Иймэрхүү эрх зүйн орчинд зохион байгуулагдах зохицуулалттай.  Шинжээчийн дүгнэлтээс өөрийнхөө жишээтэй холбож ярихад тээвэр хийдэг нэг компанитай нэгдмэл сонирхолтой гэж зарласан. Энэ сонсголын үеэр нотлох баримтууд танилцуулагдах ёстой байна. Тухайн тээврийн компани хэзээ ямар үйлдлээр хил нэвтэрсэн, үйл явц ямар нотлох баримтаар тогтоогдож байгааг танилцуулах ёстой байсан.  Нотлох баримт гэдэг бол хуулийн ойлголт. Нотлох баримтыг цуглуулах, бэхжүүлэх, үнэлэх зэрэг үе шат нь нарийн хуульчлагдсан. Тэр нотлох баримт үнэн зөв эсэх талаар шинжээч ямар дүгнэлт гаргасан талаар танилцуулах сонсгол байсан.  Энэ сонсголын үндсэн чиг үүрэг нь иргэдийн мэдээлэл авах эрхийг хангах ёстой байсан. Тухайн төрийн өмчит, төрийн өмчийн оролцоотой компаниудын тээвэр, хэрхэн хэрхэн явж байгаа талаар бүрэн дүүрэн мэдээлэл авах эрхийг хангаснаар тэр эрх хэрэгжинэ. Чухам ямар үндэслэлээр дүгнэлтэд хүрч байгааг харуулахгүйгээр олон нийтэд мэдээлэл өгснөөр иргэний мэдээлэл авах эрх нь зөрчигдөж байгаа юм. Тэр хэлэлцүүлгийн явцад хэн нэгэн хүний нэр дурдагдах, гэмт хэргийн болон зөрчлийн холбоотой мэтээр зарлах нь Үндсэн хуульд заасан эрхэд халдаж байгаа гэсэн үг. Төр өөрөө халдах чиг үүргээ хэрэгжүүлж байна.  Энэ сонсголын үеэр нэг том хохирогч гарсан нь компани байсан. Тэр сонсголын үеэр хулгайчдыг зарла гэж үүрэг өгөөгүй. Чухамдаа тухайн компанийн үйл ажиллагаанд ямар давуу болон сул тал байсныг ярьж цаашдаа явах байсан. Цаашдаа энэ компанитай ямар нэгэн этгээд хамтарч ажиллахад хулгайч гэж зарлагдах эрсдэл рүү явж орсон.  Ашигт малтмалын орлогоос төсвөө бүрдүүлж, ногдол ашгаа нэмэгдүүлэх гэсэн бизнесийн зорилго эрсдэлд орж байна. Сонсголын цаанаа учирч буй эрсдэл, сөрөг талуудыг харж, дүгнэлт хийх ёстой"" хэмээн тайлбарлав.  Үргэлжлүүлэн өөртөө нь холбоотой мэдээллийн талаар тайлбар өгөв.  Тэрбээр ""Хяналт шалгалтын үеэр танилцуулагдсан нотлох баримтуудын үнэн зөвийг нягтлах үүрэг нь хуралдаан даргалагч УИХ-ын гишүүн Б.Энхбаярт байсан. Гэвч энэ үүргээ хэрэгжүүлээгүй, иргэний үндсэн эрх, эрх чөлөөг хангах, хууль дээдлэх чиг үүргээ биелүүлээгүй. Энэ утгаараа УИХ-ын гишүүн Б.Энхбаярыг Үндсэн хуулийн цэцэд өгсөн.  Дараагийн чухал оролцогч нь шинжээч. Шинжээч нь худал мэдээлэл, дүгнэлт гаргавал эрүүгийн хуулиар хариуцлага хүлээх үүрэг хүлээсэн албан тушаалтан. Тэр шинжээчид хэн нэгэн этгээд хууль бусаар нөлөөлөхийг хориглодог. Хэрэв хууль бусаар нөлөөлсөн нь тогтоогдвол нэг төрлийн гэмт хэрэг.  Шинжээч ямар нотлох баримтыг үндэслээд юунд хүрсэн нь харагдаагүй ч, дүгнэлт танилцуулагдсан. Дүгнэлтээр миний биеийг ""Нэмэх тээвэр"" ХХК-тай хамтарч бизнес эрхэлдэг юм шиг зарласан. Улсын бүртгэлийн нэг нүүр лавлагаанаас миний биетэй ямар ч хамааралгүй болох нь харагдаж байгаа.  2019 он хүртэл ""Нэмэх тээвэр"" ХХК-ийн хувьцааг иргэн Б гэж хүн эзэмшиж байсан. Хожим миний эзэмшиж байсан ""Мастермикс"" ХХК-ийг иргэн Б хоёр найзын хамт ирээд худалдаж авсан байгаа юм. Энэхүү шилжүүлэх процессын үед би энгийн иргэн байсан. Өөрөөр хэлбэл нийтийн албан тушаалтан байгаагүй. Нэгдмэл сонирхолтой этгээд гэдэг нь нийтийн албан тушаалтантай хамааралтай ойлголт.  Би 2023 оны нэгдүгээр сард дэд сайдаар томилогдсон. Баруун зүүнээрээ солилцоод, хувьцаа борлуулсан буюу бидний өдөр тутмын амьдралд хийдэг арилжааны хэлцлийг хийсэн. Тэр хүнийг өмнө ямар бизнес эрхэлдэг байсныг мэдэхгүй. Би ""Нэмэх тээвэр"" ХХК-тай холбоотой бизнес огт эрхэлж байгаагүй.  Тиймээс нэгэнт авагдсан нотлох баримтыг үнэлээд дүгнэлтэд хүрсэн шинжээчийн талаар цагдаад гомдол гаргачихсан байгаа. Шинжээч цагдаад очоод олон нийтэд танилцуулаагүй ямар баримт байгаа талаар тайлбар өгөх ёстой.   Би цагдаа болон Үндсэн хуулийн цэцэд хандаад буй гол зорилго нь нэр төртэй байх эрхээ хамгаалахыг зорьж байгаа. Нийтийн албан тушаалтны хувьд олон нийтийн итгэлийг даах үүрэгтэй. Гэтэл би ашиг сонирхлын зөрчил, гэмт хэргийн үйл ажиллагаанд холбогдсон бол ажлаа өгөх үүрэгтэй.  УИХ-ын гишүүн Б.Энхбаяр нь Хөгжлийн Банкны сонсголын үеэр 2014 онд Голомтын Д.Баясгалан захирлын авсан зээлийг 2023 оны нэгдүгээр сард томилогдсон Ж.Эрхэмбаатарыг улс төрд нөлөө бүхий албан тушаалтан мөн. Энэ ахдаа нөлөөлж зээл авч өгсөн хэмээн танилцуулсан.  2014 оны өгсөн зээлд 2023 онд томилогдсон миний бие яаж нөлөөлөх вэ. Тэр үед би хорин хэдэн настай залуу хүү өмгөөлөгч хийгээд явж байсан"" гэв.  Үүний дараа дэд сайд сэтгүүлчдийн асуултад хариулт өгөхдөө ""Би нүүрсний сонсголыг бүтэн үзсэн. Нэг ширхэг ч нүүрс ачсан машин хилээр гарч байгаа бичлэг харагдаагүй. Тэр машин хэзээ гарсан, мэдүүлэг өгөх үед хэн жижүүрлэж байсан гэдгийг огт танилцуулаагүй. Намайг гэрчээр дуудаагүй.  ""Мастермикс"" ХХК-ийг жижигхэн барилгын төсөл эхлүүлэхээр худалдаж авсан. 51 хувийг эзэмшдэг байсан нь үнэн. Тэр үед цар тахал таарч барилгын төсөл зогссон. 2, 3 удаа зарах гээд чадаагүй. Хоёр нь Швед улсад ажил хөдөлмөр эрхэлдэг гэсэн гурван залуу ирээд худалдаж аваад явсан. Иргэн Б 2022 онд ""Нэмэх тээвэр"" ХХК-аас гарчихсан байна.  УИХ-ын гишүүн Б.Энхбаяр надад ямар нэгэн өс байхгүй гэж найдаж байна. Хянан шалгах түр хороо гэдэг хэн нэгэн гарч ирээд попрох, улс төрийн өш хонзон авах эрхгүй. Энэ бол хуулиар нарийн зохицуулагдсан тусгай ажиллагаа. Тэр хурал дээр зөвхөн мэргэжлийн мэтгэлцээн явах ёстой"" хэмээн ярилаа. ","
    Н.Эрхбаяр, iKon.mn
  ",Ж.Эрхэмбаатар: УИХ-ын гишүүн Б.Энхбаяр надад ямар нэгэн өс байхгүй гэж найдаж байна. Түүнийг Үндсэн Хуулийн Цэцэд өгсөн
01/03/2024 12:04:00,"УИХ-ын гишүүн, Хууль зүйн сайд асан Х.Тэмүүжинтэй цаг үеийн асуудлаар ярилцлаа.",https://ikon.mn//n/31le,"УИХ-ын гишүүн, Хууль зүйн сайд асан Х.Тэмүүжинтэй цаг үеийн асуудлаар ярилцлаа. - Энэ оны сонгууль тойрог болон намын жагсаалтаар явагдана. Тэр дундаа тойрог нь бүсчилсэн хэлбэрээр явахаар боллоо. Үүний давуу болон сул талыг хэрхэн харж байна вэ? - Сонгуулийг холимог тогтолцоогоор явуулна гээд шийдчихсэн. Намын жагсаалтаар 48 хүн, үлдсэн 78 нь тойргийн тогтолцоогоор явахаар Үндсэн Хуульд нэмэлт оруулсан. Харин тойргийн систем дээр өмнө нь туршиж үзээгүй буюу илүү олон мандаттай, бүсчилсэн хэлбэрээр явуулахаар боллоо. Улаанбаатар хотын хувьд бүсчлэл нэг их явагдсангүй. Баянзүрх, Сонгинохайрхан хоёрыг жаахан томруулаад Чингэлтэй, Сүхбаатар гэсэн хоёр дүүргийг нэгтгэлээ. Улс орны хувьд бүсчилсэн сонгуулийн тогтолцоо цаашдаа тогтвортой хадгалагдаж чадвал гурван зүйл сайжрах байх гэсэн хүлээлт байна. - Ямар гурван зүйл билээ? - Нэгдүгээрт жалга довны гэж ярьдаг, тодорхой нэг аймаг, сумыг хувьчилж авах шахам болчхоод түүндээ таарсан популизм хийгээд суугаад байдаг. Эсвэл худалдан авалт хийж өөрийгөө жижиг тойргоос байнга тогтвортойгоор эрх мэдэлтэй байлгадаг явдал багасах байх. Улс төрийн хувьд жалга довоос хальсан арай том сэдвүүд яригдана. Улстөрчид чинь олон нийтийн санаа бодлыг дагаж хөдөлж байдаг жижигхэн амьтад шүү дээ. Бүсийнхээ хэмжээний асуудлыг ярихгүй бол том тогоонд живнэ гэсэн айдас нь ноёлоод эхэлбэл Монгол Улсын хэмжээнд 3-4 аймгийг нэгтгэсэн төсвийн хуваарилалт, нийтлэг асуудал, ашиг сонирхлыг уясан улс төрийн бодлого гарч ирэх байх гэсэн хүлээлт байна. Хоёрдугаарт хуучин сонгуулиар хувь хүмүүсийг хувь хүн төлөөлдөг байлаа. Тухайн хүний ааш аягаас хамаарч төлөөллийн зарчим хэрэгждэг. Ууртай, атгаг, эсхүл шуналтай байх юм бол тэр хүний л бодлого болж хувирдаг байсан. Харин бүсчлээд томруулчихаар нэг зүйл өөрчлөгдөнө. Тэр нь хувь хүмүүсээс давсан бүлэг, зохион байгуулалтын зарчим руу орох байх. Нэг тойрогт 10 мандаттай гэхээр ганцаараа мундаг байх боломжгүй болж эхэлнэ гэсэн үг. Ядаж дөрөв нь нийлж байж бүс нутгийнхаа хэмжээнд ажил хийх бололцоотой болно. Тэгэхээр ямар ч байсан багаараа, зохион байгуулалттай гэдэг үгийн ард сонгууль тогтвортой явах юм бол 1-2 сонгуулийн дараа институцээрээ гэдэг ойлголт явж эхэлнэ. Тиймээс ялалт, амжилт нь хувь хүнд хувьчлагддаг байсан улстөрчдийн ааш аяг багасаад хэн илүү зохион байгуулалттай, багаар ажиллаж чадсан, тогтвортой санах ойтой байгаа нь интитуцчлэгдэж, намууд төлөвших байх гэж харж байна. Намууд сахилга баттай, зохион байгуулалттай, хариуцлага өндөртэй болох болов уу. Гуравдугаарт манайх засаг захиргааны нэгжээрээ жижгэрч, бүх юм хаа гуяараа хуваагдсан, бутархай хагархай цонх шиг болчихсон бодлого засаглал бүсийн хөгжил дээрээ тулгуурлан улс орны хэмжээний зав сар дундын бодлогууд гарч цавууны үүрэг гүйцэтгэснээр нэгдмэл улсын шинж рүүгээ ойртох биз. Тэртээ 1996, 1998 оны үед бүсчилсэн хөгжлийн яриа их гарч байсан. Зөвлөлт маягийн хагархай цонхны бодлоготой, хэт жижгэрсэн нэгжтэй түүхий эдийн бааз байх уу. Эсвэл онцлогуудаа харсан бүсийн хөгжлийн бодлогыг гаргах уу гэдэг асуултад бодитой хариу, шийдэл ярина. - Энэ сонгуулийн тойргийг бүсчлээд томсгосон. Гэтэл сурталчилгааны хоног нь 14. Мөн цаасан хэвлэл, сурталчилгааны материалынх нь хувь хэмжээг багасгасан. Энэ нь сонгогчдодоо өөрийгөө бүрэн таниулж, сурталчилгаагаа хийж чадахгүй байдал бий болно гэж үзэх хэсэг байна? Тийм зүйл болох л байх. Гэхдээ нэг зарчим байгаа. Хэрэв урт хугацаандаа, цаад уг үндэстээ юу чухал вэ гэдгээ бодвол улс төр гэдэг чинь 14 хоногийн зүйл биш. Улс төр бол бодлогын болон үзэл санааны асуудал. Энэ улс орны одоогийн нөхцөл байдал чинь болж байгаа юм уу, болохгүй байгаа юм уу. Болоогүй гэж үзэж байгаа бол яаж өөрчлөх юм, юунд хүрэх юм. Ингэхийн тулд ямар зам, зарчмаар өөрчлөлт хийх вэ гэдгийг ярина. Энэ яриаг асуудлаа мэдэрсэн мэдсэн тэр цаг үе бүрдээ ярьж байх ёстой. Бодлого, үзэл санааг 14 хоногт таниулж угаасаа амжихгүй. Тийм болохоор улс төр гэдэг 14 хоногт танигдах гэж, санал гуйж яваа хүний яриа огт биш. Улстөрч асуудал байгаа, болохгүй байгаа тэр цэг, тэр цагаас эхлээд асуудлыг ингэж шийдэж, өөрчлөх хэрэгтэй гээд дуу хоолойгоо гаргаж, тэмцэж яваа процессыг хэлж байгаа. Энэ процесс өдөр бүр, жил, жилээр явагддаг. Зарим бодлого зөвхөн дөрвөн жилээр хэмжигдэхгүй. Гурван сар, эсвэл 12 жилийн дараа бодлогын үр дүн, нөлөө гарч болно. Тиймээс энэ бүхнээ тооцож улстөрчид улс төрөө хийж, бодлогоо амь оруулж байх ёстой. Харин манай улстөрчид, бодлого тодорхойлогч, үзэл санааны түүчээ, өөрчлөлт хийгч гэхээсээ илүү сонгуулийн хугацаанд сонгогчдоо худалдаж авдаг, өөрийгөө магтдаг, санал гуйдаг нөхөд байгаад байна. Сурталчилгааны 14 хоногоос бусад үед дарга байдаг, сонгогчдоосоо алс байдаг, асуудлаас хол байдаг улс төр бол зөв биш. Үүнийг өөрчлөх ёстой. Сонгуулийн үе гэдэг чинь иргэд саналаа өгч, сонголтоо хийхэд зориулсан техник ажиллагааны л өдөр. Харин сонголт бол жилийн өмнө, сарын өмнө хийгддэг. Өөрийнх нь итгэл үнэмшлийг нухчин дарж, шоронд хориод л байх юм бол тэр нь хэзээ болсон, тэр өдрөөс л сонголт хийгдчихсэн байдаг. Иргэд сонгуулийн өдөр ирж сонголтоо баталгаажуулдаг. - Өнгөрсөн оны төгсгөлд Нүүрсний хулгайн асуудлаар сонсгол хийлээ. Тэгвэл цаашдаа яах ёстой юм бэ. Чи хулгайч, би хулгайч гээд өнгөрөх юм уу. Эсвэл яригдсан мэдээллүүд дээр тулгуурлан мөрдөн шалгах ажиллагаа явагдах уу? - Нээлттэй сонсгол хийсэн нь нэг том дэвшил. Өмнө нь үнэн, худлаа нь мэдэгдэхгүй, хувь хүмүүсийн хооронд ам дамжсан ярианууд явдаг байсан. Гэтэл ийм ярианууд албан ёсоор УИХ дээр, сонсголын хэлбэрээр гарч ирлээ. Шинжээчид, зарим албан тушаалтан, гэрчийн мэдүүлэг, баримт бичгүүдээр энэ бүхэн илэрлээ. Тэгэхээр одоо хов живийн байдлаар ярихгүй. Энэ бол албан ёсоор гарч ирсэн мэдээллүүд. Гэхдээ эрх баригчид хэдэн зүйлийг дутуу хийгээд байна. Парламентын нээлттэй сонсгол гэдэг бол мэдээлэл авахад зориулагдсан хэсэг. Авсан мэдээлэл дээрээ тулгуурлан дүн шинжилгээ хийж, бодлого гаргах ёстой. УИХ нь Монгол Улсын төрийн дээд эрх мэдлийг атгадаг, хууль тогтоодог, шийдвэр гаргадаг байгууллага. Тэгэхээр энэ институц чинь өөрөө ажлаа хийх ёстой. Хөгжлийн Банкны сонсгол хийсэн. Үүнтэй холбоотойгоор шийдвэр гарсан уу. Ёстой нөгөө найз нөхөд буу халаад сууж байгаа юм шиг болоод дуусчихдаг бол энэ ажил ерөөсөө биш. Сонсголын ар дээр бодлого нь юу байсан. Алдаатай байсан бол зассан уу. Хууль, эрх зүйн орчин нь болхи байсан бол сайжруулсан уу. Засгийн газар гүйцэтгэх эрх мэдлийн хүрээнд алдаа завхрал байсан бол түүнийг залруулах алхмууд хийсэн юм уу. Ядаж улс төрийн, захиргааны хариуцлага буруутай этгээдүүдэд тооцсон уу зэрэг бүх асуудлыг УИХ шийдэх, хянах, үүрэг даалгавар өгөх эрх мэдэлтэй байгууллага байхгүй юу. Ийм байгууллагын хувьд Хөгжлийн банкны болон Нүүрсний сонсголын дараа ямар шийдвэрүүд гарах юм бэ. Хуулийн салбар тэр дундаа прокурор, мөрдөн шалгах байгууллага нь соц үеэрээ байгаа гэдгээ бид хүлээн зөвшөөрөх хэрэгтэй Хууль зүйн байнгын хороо нь хуралдах уу, Засгийн газарт үүрэг чиглэл өгөх үү. Хуулийн орчин өөрчлөх үү. Нотлох баримтын хүрээнд гэмт хэргийн шинжтэй асуудал хөндөгдөж байгаа бол хуулийн байгууллагуудад шилжүүлэх үү гэсэн асуултууд одоо хүлээгдэж байна. Хөгжлийн банкны асуудал дээр дээрх зүйлс яригдсангүй. Сонссон, тэгээд л дуусчихсан. Дараа нь эрх мэдэл бүхий байгууллагууд нь ямар шийдвэр гаргасан. Ямар үйл ажиллагаа явуулсан гээд үзэхээр юу ч байхгүй. Мөн нээлттэй сонсгол зохион байгуулж байгаа бол сонсголын хүрээнд гэмт хэрэгтэй тэмцэх чиг үүрэг чинь Засгийн газарт өөрт байгаа шүү дээ. Гэмт хэргийн шинжтэй мэдээлэл, үйлдэл, тэр тусмаа эрх мэдэл, албан тушаалаа урвуулан ашигласан байж болзошгүй хангалттай их мэдээлэл ил боллоо. Яг үүний араас Засгийн газар гэмт хэрэгтэй тэмцэх чиг үүргийнхээ хүрээнд ажил хийсэн үү. Түүнээс биш нээлттэй сонсгол боллоо гээд бүгд эрх мэдэлгүй иргэд шигээ хүлээгээд, хараад суудаг байж болохгүй. Гэмт хэрэгтэй тэмцэх чиг үүргийн хувьд яллах буюу прокурорын чиг үүргээс бусад нь Засгийн газарт бий. Дэлхийн улс орнуудад прокурорын чиг үүрэг нь ч гэсэн гүйцэтгэх эрх мэдлийн нэг хэсэг байдаг. - Нээлттэй сонсголыг ХЗДХ-ийн сайд ахалсан нь зөрчил үүсгэж байгаа гэсэн яриа байсан? - Үүн дээр зөрчил гарч байгаа. Ер нь парламентын хяналт, шалгалтыг Засгийн газрыг төлөөлдөг хүн хийж болохгүй. Ард нь сонирхлын зөрчил үүсдэг. Парламент хяналт, шалгалтаа хийгээд Засгийн газарт үүрэг даалгавар өгөх ёстой. Гэтэл одоо ХЗДХ-ийн сайд нь өөрөө өөртөө даалгавар өгөх юм уу. Ийм асуудал үүснэ. Эрх мэдлийн хуваарилалтын чинь тэнцвэр энд алдагдаж байна. Засгийн газар манлайлаад УИХ-ын нээлттэй сонсголыг хийж, хулгайтай тэмцье гэж байгааг улс төрийн хувьд хүсэл эрмэлзэлтэй байна гэж харж болно. Гэхдээ яг үнэндээ Б.Энхбаяр гэдэг хүн УИХ-ын нэрээр өөрөө өөртөө даалгавар өгөх хэмжээний юм болох гээд байгаа юм. Үүнийхээ сонирхлын зөрчлийг яаж шийдэх вэ гэдэг хууль зүйн шийдэл олох л байх. Гэвч Монгол Улсад парламент гэж байгаа л юм бол Засгийн газартаа үүрэг чиглэл өгөхөөс өөр аргагүй. Өгөөд зогсохгүй ажлаа яаж хийж байгаад нь хяналт тавьж л таарна. УИХ-ын дарга Г.Занданшатар Засгийн газарт өгөх гэж байгаа үүрэг даалгавраа Хууль зүйн байнгын хороогоор хэрхэн гаргах вэ гэдгээ бодох ёстой. Энэ зургаахан сарын дотор эд нар энэ бүхнийг хийж чадахгүй байх л даа. Ядаж Хөгжлийн банкны асуудалд энэ бүхэн хийгдсэн бол өдийд ийм даалгавар өгөгдсөн, ингэж ажилласан гэдэг тайланг нь шаардаж, дахин сонсгол явуулж байх ёстой байсан юм. Түүнээс биш пиар маягаар олон нийтийн дунд пүү, паа болгочхоод хэн ч ажил хийдэггүй, мартчихдаг, хов ярианы сэдэв төдий болоод өнгөрчихдөг байж болохгүй. Ийм байвал гудамжинд иргэд хов ярих, Төрийн ордонд сонсгол нэрээр хов ярих хоёр ямар ч ялгаагүй. - Мөрдөн шалгах ажиллагаа явуулах, шүүх дээр асуудлыг шийдэх дээр юу хэлэх вэ? - Ганцхан зүйлд нь үүрэг даалгавар өгч чадахгүй, бас болохгүй. Тэр нь шүүх эрх мэдэл. Түүнээс биш авлигатай тэмцэхийн тулд Хууль зүйн сайд дээрээ эрх мэдлийг яаж төвлөрүүлнэ үү. Авлигал, нүүрсний асуудалд зориулсан мөрдөн шалгах хэдэн ажлын хэсэг гаргах, тусгайлсан агентлаг байгуулах эсэх нь гүйцэтгэх эрх мэдлийн л асуудал. Харин шүүх дээр ирэхэд хүн бүр эрх тэгш. Тусгай шүүх байгуулахгүй. Авлигын хэрэг байна уу, хулгайн хэрэг байна уу гэдгээс үл хамааран нэг хуулийн зарчмаар шүүн таслах ажиллагаа явна. Манай шүүгчид жирийн хулгайн хэрэг, авлигын хэрэг гээд алийг нь ч шийдэх ур чадвартай Ингэхийн тулд л эрх мэдлийг хуваарилж, шүүхийг бие даалгаж байгаа юм. Хууль тогтоох эрх мэдэл нь сонсголоо хийлээ, мэдээллийг ил болгож байна, асуудалгүй. Гүйцэтгэх эрх мэдэл нь гэмт хэрэгтэйгээ тэмцэж байна, асуудлыг мухарлах гэж оролдож байна. Шүүх эрх мэдэл нь аль нэг талд орохгүй, хөндлөнгийн бие даасан байдлаар гэм бурууг шийднэ. Энэ зарчмаа л бид мөрдүүлнэ. Түүнээс биш гэмт хэрэгтэй тэмцэж байгаа учраас бидэнд шүүх эрх мэдлийг өг. Бидний хүслээр шүүх эрх мэдэл ажиллаж байх ёстой. Бидний боогоод тавьсан хэргийг нүдээ аниад алхаа тогшоод яллаж бай гэж бодож байгаа бол эрх мэдэл хуваарилах зарчим, Үндсэн хуулийн гол үзэл санааг зөрчих хэмжээний санаачилга. - Эрх баригчид авлигын бие даасан шүүх байгуулах тухай ярьж байсан шүү дээ? - Хоёр зүйлийг бид ялгаж, зааглаж харах ёстой. Нэгдүгээрт, авлигын дагнасан шүүх байгуулсан улс орнууд ямар улс байгааг харах хэрэгтэй. Ийм дагнасан шүүх байгуулсан улсуудыг харахад манайх жишиг болгоод, үлгэр дуурайл авах хэмжээний улсууд огт биш байна. Харин ч хөгжлөөрөө манай хойно явж байгаа, дээрээс нь нөгөө манай улстөрчид иргэдээ “улны” гэдэг шиг улсаа улны болгочихсон, өөрсдөдөө дүн тавьж авлигын дагнасан шүүх байгуулж, асуудлыг шийдэх гэж оролдсон зүйл анзаарагдаж байна. Гэвч харамсалтай нь бараг бүгд үр дүнд хүрээгүй байна. Харин ч эсрэгээрээ энэ нь авлигач улстөрчдийнх нь эрх мэдлээ хадгалж үлдэх хэрэгсэл болж хувирсан байна. Өөрөөр хэлбэл, эрх мэдэлтэй хэсэг нь түүнийгээ илүү удаан хадгалахын тулд өрсөлдөгчөө намнадаг зүйл болж. Тэгэхээр бид хууль засагладаг, хүний эрхийг хамгаалдаг улс болох гэж зорьж байгаа бол ийм сонголт хийж болохгүйг хүлээн зөвшөөрөх хэрэгтэй. Авлигын шүүх байгуулъя гэдэг санаачилга гаргаж байгаа хүмүүс бол улс орноо бодит байдал дээр ийм хэмжээнд аваачлаа гэж өөрсдөдөө дүн тавьж байгаа хэрэг. Харин авлигатай тэмцэх гэж оролдож байгаа, хүний эрхийг хамгаалдаг, хуулийн засаглалыг тогтоох гэж хичээдэг улс орнууд авлигын дагнасан мөрдөн шалгах чиг үүрэг бүхий байгууллагыг байгуулж, мэргэшүүлээд, шүүхийг тусгайлан байгуулж болохгүй гэсэн зарчим барьж байна. Шүүх бол нийтлэг байх ёстой. Манай шүүгчид жирийн хулгайн хэрэг, авлигын хэрэг гээд алийг нь ч шийдэх ур чадвартай. Иргэдийг муу, дарга нарыг сайн шүүгч шүүнэ гэсэн тэнэг дүрэм зохиож болохгүй. Тусгай шүүхийн асуудал ярих бус шүүхийн процесс нь ямар ч хэргийг хүн хэлмэгдүүлэхгүй, хуулиас гадуур шийдэхгүй, хүний эрхийг хохироохгүй, нотлох баримтыг гээгдүүлэхгүй, ял завшуулахгүй, эрүүл саруул дүрмээр улс орнууд асуудлаа шийдэж байна. Түүнээс бус Засгийн газрын үгээр шийдвэр гаргаж байх ёстой, түүнийгээ хэрэгжүүлэхийн тулд хэдхэн шүүгч, тодорхой зорилготой шүүх байх хэрэгтэй гэж ярихгүй байна. Харин мөрдөн шалгах чиг үүргээ яаж л бол яаж зохион байгуулаад үр ашигтай ажиллах нь гүйцэтгэх эрх мэдлийн эрх хэмжээний асуудал. Мөрдөн шалгах байгууллага нь хүний эрхийг зөрчиж байна. Аль болох хорьж цагдах гэж оролдож, нотлогдоогүй зүйлийг хэвлэлээр сэвж байгаад нотолсон юм шиг олон нийтэд ойлгуулж, харлуулна. Өөрийг нь хорьж байгаад гэр бүлээр нь оролдож, нотлуулах гэж оролдоно. Голчлон вишинскийн арга гэх өөрөөр нь нотлуулж, өөрийг нь яллах аргаар шийдэх гэж зүтгэнэ. Ийм аргаар шийдэх гэж оролдохоор шүүх дээр очоод унана. Муу ч сайн ч шүүх нь ардчилсан хууль барьж ажиллаж байгаа шүү дээ. Хэчнээн муу шүүгч байсан ч гэсэн цагаан дээр хараар биччихсэн хуулийн заалтыг зөрчсөн байвал нүдээ аниад алхаа цохиж чадахгүй. Ийм байж дараа нь шүүх бидний хүслээр гэмт хэрэгтнүүдийг шийдэж өгөхгүй байна гэж яриад шүүхээ өөрийн болгож авах гэж оролдвол шударга ёс ерөөсөө биш. Энэ өнцгийг нь бид харах ёстой. Тэгэхээр Засгийн газар шүүх рүү дайрч байгаа гол цэг нь юу вэ гэхээр өөрсдийнхөө алдааг алдаа гэж үзэхгүй байна. Өөрсдийнхөө мөрдөн шалгах арга ажиллагааг хоцрогдсон гэж хүлээн зөвшөөрдөггүй. Цагдаа, мөрдөгчийн арга барилаа өөрчлөөгүйд л байна. - Хуулийн сайд байх үедээ та салбартаа шинэчлэл хийх гэж нэлээд оролдсон. Одоо тэгвэл энэ салбар яг ямар байна вэ. Таны хүсэж, зорьж байсан шинэчлэлүүд ер нь хийгдсэн үү? - Нэг нь ч хийгдээгүй шүү дээ. Хуулийн салбар тэр дундаа прокурор, мөрдөн шалгах байгууллага нь соц үеэрээ байгаа гэдгээ бид хүлээн зөвшөөрөх хэрэгтэй. Салбарт өөрчлөлт хийх гэж оролдсон 2012-2015 оны хоорондын үйл явц бол яг бодитойгоор 10 хувь нь л үлдсэнээс 90 хувь нь бүрэн нурсан. Нураах ажлыг манай намынхан ч, МАН-ынхан ч хийсэн. Д.Дорлигжав гэдэг хүн Хууль зүйн сайд болсныхоо дараа хамгийн эхэнд Тахарын албыг татан буулгая гэдэг хуулийн төслийг УИХ-д өргөн барьсан. Энэ чинь Тахарын албандаа биш юм. Гэрч, хохирогчийг хамгаалах тогтолцоондоо байсан. Тиймээс гэрч, хохирогчийг хамгаалдаггүй болъё гэдэг хуулийг л өргөн барьсан хүн шүү дээ. Ийм санаачилга гэмт хэрэгтнүүдээс л гардаг юм. Цаад гэмт хэрэгтнүүд чинь өөрийнх нь хууль бус үйлдлийг гэрчлэх, өөрөөс нь болж хохирсон хүмүүсийн дуу хоолойг хорьчих юм бол хэн ч өөрийг нь гэмт хэрэгтэн гэж хэлэхгүй гэж харанхуйгаар итгэдэг байхгүй юу. - Хуулийн салбарт хамгийн том шинэчлэл хаана хийгдэх ёстой вэ? - Хэдхэн шүүгчийг солиод юу ч өөрчлөгдөхгүй. Ядаж иргэдтэйгээ өдөр тутам уулзаж, эрх мэдлээрээ иргэдийнхээ эрх, эрх чөлөө рүү орж ирдэг тэр хэсгийнхээ зохицуулалтыг сайжруулж, засах ёстой. Цагдаа, прокурор, шүүгч, өмгөөлөгч бүгд цогцоороо өөрчлөгдөж байж сайжирна. Дээр нь эдгээр хүмүүсийн хэрэглэж байгаа хуулиудыг дахиад сайжруулах хэрэгтэй. Хуулийг сайжруулна гэдэг чинь хууль тогтоогчдынхоо чанарыг дээшлүүл гэсэн үг. Чанаргүй хууль тогтоох үйл явц явагдаад л байх юм бол хэчнээн сайн хүмүүс байсан ч хууль буруу учраас буруу л хэрэглэгдэнэ. Нөгөө талаасаа ямар ч сайн хууль байгаад хүн нь буруу бол буруу л хэрэглэнэ. Тэгэхээр өгөгдлүүд нь талбар дээрээ томоороо байж л байгаа. Мөн энэ салбарт байшин барилгаас эхлээд зөндөө асуудал бий. Хүн өөрийнхөө эсрэг мэдүүлэг өгөхгүй ээ гэж байхад заавал авах гээд цагдан хориод байх шаардлага байхгүй Шүүх хурал хийж байгаа танхимаа аваад үз. Шүүхийн байшингийн барилга 2013 онд эхэлсэн ч гэсэн одоо хүртэл дуусаагүй, 2015 оноос хойш хөрөнгө оруулалт огт нэмж тавиагүй сууж л байна. Тэгэхээр хуулийн салбарын шинэтгэл гэдэг хууль тогтоомж, арга барил, боловсрол мэдлэг, хувь хүн, дэд бүтцийг өөрчлөх гээд 10аад зүйлээс бүрдсэн цогц зүйл. Нэг, хоёрхон зүйлийг нь өөрчилсөн болж харагдаад үр дүн гарахгүй. Яг цаг шиг, бүх араа, эрэг шураг нь таарч байж зөв заана. Түүнээс биш ганц том арааг нь алтаар хийгээд ч нэмэргүй. - Байцаалт авч болохгүй хүмүүсийн жагсаалт байдаг гэсэн. Үүн дээр аливаа гэмт хэргийг эрэн сурвалжилж, шүгэл үлээсэн сэтгүүлчийг энэ жагсаалтад нэмж оруулж болохгүй юу? - Сэтгүүлчдэд тусдаа тийм зүйл байхгүй. Харин Үндсэн хуулийн зарчим байгаа. Хүн өөрийнхөө эсрэг болон гэр бүлийнхээ эсрэг мэдүүлэг өгөхгүй гэсэн том зарчим бий. Харин Зөвлөлт маягийн аргаар бол гэмт хэргийг нотлох хамгийн чухал нотлох баримт нь гэмт хэрэгтэн өөрөө гэж үздэг. Ингэж үздэг учраас тухайн хүнээр өөрөөр нь гэмт хэргийг нотлуулахын тулд зоддог, эрүүддэг, айлган сүрдүүлдэг, залилдаг юм. Тэгвэл соёлт хүн төрөлхтний нөгөө явсан арга зам нь болохоор хүнийг өөрөө өөрөөр нь гэмт хэргийг нь нотлуулна гэдэг хамгийн бүдүүлэг, зэрлэг, дундад зууны арга байна. Тийм учраас хүн өөрийнхөө эсрэг мэдүүлэг өгөхгүй байх ёстой гэсэн зарчим барьдаг. Хүн өөрийнхөө эсрэг мэдүүлэг өгөхгүй ээ гэж байхад заавал авах гээд цагдан хориод байх шаардлага байхгүй. Өөр нотлох баримт, гэрчүүдээр гэмт хэргийг нь нотлох ёстой юм. Мөн хүний хамгийн чухал, амин сүнс болсон зүйл нь гэр бүл. Тийм болохоор хүүхдээр нь, эхнэр нөхрөөр нь, ээж ааваар нь буруутгуулж болохгүй. Гэр бүлийнхээ, хайртай дотнын хүнээ өмгөөлснийх нь төлөө тэр хүмүүсийг яллаж болохгүй гэдэг зарчим үйлчилдэг. Эрүүгийн хуульд ч гэсэн энэ зарчим байгаа. Оросууд бол тэгдэг байсан. Үлгэр, домог шиг пропаганда хийдэг байлаа. Охин нь аавыгаа илчилж, улсын удирдагч, төр засагтаа үнэнч байгаагаа харуулсан домгийг хүртэл гаргаж ирж байсан. Харин ардчилсан улс оронд ийм зүйл байж огт болохгүй. Ардчилсан нийгэмд хүн өөрийгөө өмгөөлөх эрхтэй. Өөрийгөө өмгөөлөх эрх гэдэг бол шүүгчийн өмнө очоод би буруугүй гэх зүйл биш. Тухайн хүнийг хаана буруутгаж байна, тэнд өөрийгөө өмгөөлөх эрхтэй. - Хууль зүйн туслалцаа авах эрх ч бий байх аа? - Хүн мэдлэггүй, туршлагагүй байж болно. Хуулийн системд ороод явахад мөрдөгч, шинжээч, прокурор нь хамаагүй өндөр боловсролтой хүмүүс тэр хүнийг залилж, айлган сүрдүүлэх гээд янз бүрийн аргаар гэмт хэрэгтэн болгож магадгүй. Тийм учраас тэр хэмжээний мэдлэг, туршлагатай мэргэжилтнээс мэргэжлийн туслалцаа авах эрхтэй. Хууль зүйн туслалцаа авах гэж үүнийг хэлж байгаа юм. Хууль зүйн туслалцаа авахаар өширхдөг, туслалцаа үзүүллээ гэж хуульчийг нь буруутгадаг, өмгөөлөгчийг нь өмгөөлүүлэгчийнх нь эсрэг яллах гэрч болгож ашиглах гэж оролддог, зальддаг байж болохгүй. Энэ бол хамгийн чухал зарчим. Харин манайд хүнээ өмгөөлснийхөө төлөө тэр өмгөөлөгч ялтан болчих гээд байна шүү дээ. Өмгөөлөгч дээр нь гүйцэтгэх ажил явуулдаг, татварын хэрэг үүсгэдэг, худал мэдээлэл тараасан, мөрдөн байцаалтын нууц задалсан гэж яллах гэж оролддог байдал ажиглагдаж байна. Соёлт хүн төрөлхтөн бол өмгөөлөгчийн энэ эрхийг хамгийн чухалд тооцож, хувийн хуульчийг хамгаалдаг. Мөрдөгч, прокурор нь мөрдөн байцаалтынхаа нууцыг хэвлэлээр гаргадаг. Өмгөөлөгч нь хүнээ өмгөөлөөд ярихаар болдоггүй. Өмгөөлж байгаа хүнийг нь харлуулж, гутаагаад байгаа бол тухайн өмгөөлөгч олон нийтэд зөв мэдээлэл өгөх үүрэгтэй шүү дээ. Мөрдөгч, прокурор нь хэвлэлээр ажлаа хийгээд байвал өмгөөлөгч нь зөрүүлээд хэвлэлээр ажлаа хийхээс өөр аргагүй. Мөн гэм нүглээ наминчилсан шашны санваартныг гэрчээр байцааж болохгүй гэсэн зарчим зарим улсуудад үйлчилдэг. Хүмүүс хийсэн гэм нүглээ бурханд хэлэх гэж оролдож, санваартанд ханддаг. Энэ гурваас өөрөөр бол байхгүй. Харин сэтгүүлчид эх сурвалжаа нууцлах эрх байгаа шүү. Эх сурвалжаа нууцална гэдэг чинь шүгэл үлээгчийг, хүний эрхийг хамгаалагчийг хамгаалж байгаа хэлбэр. Сэтгүүлчтэй холбоотой маргаан гарахад бусад улс орнууд танай улс гэрчээ хамгаалдаг уу гэсэн асуултыг л асуудаг. Эрх мэдэлтэй мөнгөтэй хүмүүс, төр засаг, хамгийн хүчирхэг хүчний эсрэг мэдүүлэг өгөх гэж байгаа хүний тухай энд ярьж байна. Ийм механизм байгаа юм уу. Одоо хүчтэй байгаа Ерөнхийлөгчийн эсрэг мэдүүлэг өгөх хүнээ хамгаалж чаддаг тогтолцооны тухай яриад байгаа юм. Түүнээс биш даргын хамгаал гэснийг хамгаалж, алаад өг гэснийг нь алдаг бууны нохдын тухай яриагүй. Ийм системээ тавьж чадаагүй байж гэмт хэргээ нуун далдлах, гэрчийг устгах, нотлох баримтыг үгүй хийх гэж байгаа тогтолцооны үзүүрт гүйж, эх сурвалжийг ил болгох гэж байгаа юм биш биз дээ, мөрдөгч өө, прокурор оо. Ийм асуулт л тавьдаг. - Манай улсын хэвлэлийн эрх чөлөө хэр байгаа вэ? - Хэвлэлийн эрх чөлөө хоёр хүчин зүйлээс болоод маш эмзэг байгаа. Нэгдүгээрт эрх мэдэл, нөлөөтэй хүмүүс төсвийн мөнгөөр хэвлэлийг худалдаж авч байна. Бид хаалтын гэрээ гэж хэлдэг. Яг хаалтын гэрээ гэсэн нэр томьёо байхгүй боловч бурууг нь амаа хамхиад, бусдад гоё харагдах зүйл дээр нь пиар хийгээд өгөөрэй л гэж байгаа хэрэг. Ингэхээр нөгөө чөлөөт хэвлэл маань улстөрчийн, эрх мэдэлтний пиарын хэрэгсэл болоод хувирчихдаг. Энэ чинь пропаганда. Социализм яг л ийм байсан. Нөгөө талаасаа мэргэжлийн үйл ажиллагаагаа зарж болдог гэдэг захиалгат сэтгүүл зүй байх юм бол энэ чинь ардчиллын хүчилтөрөгч болсон чөлөөт хэвлэл мэдээлэл огт биш. Эрх мэдэлтнүүд хэвлэл мэдээллийн хэрэгслийг хоточ бус бууны нохой болгох гэж оролддог, сэтгүүлчид нь хэвлэлийн эрх чөлөөг өөрсдийн хөлжих, орлого олох хэрэгсэл болгодог байдлаасаа салах хэрэгтэй. - Сэтгүүлч Н.Өнөрцэцэгийг цагдан хорьсон асуудал дээр ямар байр суурьтай байна вэ? - Тухайн сэтгүүлчийг буруутгаж байгаа олон л зүйл гарч байх шиг байна. Яг социализмын үеийн хүн нь байвал хэрэг нь олдоно гэдэг шиг аргаар хандаж байна уу даа гэж харж байгаа. Сэтгүүлчид маань ч гэсэн сүүлдээ айдастай боллоо. Бид ийм хуучинсаг арга барилаасаа салах ёстой. Юу нь буруу, юу нь зөв гэдгийг ялгаж салгахгүйгээр урагшлахгүй. Би бол шуугианы араас шуугиан болж гүйх гэхээсээ илүү үйл явдлын цаана юу байна. Алдааг нь засах боломж, гажуудсан бодлогыг яаж өөрчлөх үү, шийдэл нь юу байж болох вэ гэдгийг харахыг эрмэлздэг хүн. Нэг талаасаа судлаач, нөгөө талаасаа бодлого тодорхойлогчийн уураг тархиар асуудлыг харах гэж оролдож байна. Н.Өнөрцэцэгийг олон зүйлээр буруутгаж байгаа. Нэгдүгээрт, Найман ишигний хэрэг буюу Хэнтийн анхан шатны шүүхэд нөлөөлсөн гэсэн гомдлыг Шүүхийн ерөнхий зөвлөл гаргасан гэнэ. Тэгвэл шүүхэд нөлөөлөх гэсэн үйлдэл, үзэгдэл нь юу вэ. Эрүүгийн хууль дээр үүнийг яаж бичлээ. Олон улсад энэ төрлийн гэмт хэргийг ямар шинж, үйлдлүүдээр тодорхойлдог билээ гэдгийг бид хамгийн түрүүнд бодох ёстой. Сонгуулийн үе гэдэг чинь иргэд саналаа өгч, сонголтоо хийхэд зориулсан техник ажиллагааны л өдөр. Харин сонголт бол жилийн өмнө, сарын өмнө хийгддэг Шүүхэд нөлөөлөх гэдгийг дэлхий нийтээрээ маш ойлгомжтойгоор тодорхойлсон нэг зүйл байна. Тэр нь тухайн хэрэг маргааныг шийдэж байгаа шүүгчтэй ямар нэгэн аргаар харилцаанд орсон эсэх. Утсаар ярих, и-мэйл бичих гэх мэт ямар нэг замаар харилцаанд орж айлгасан, нөлөөлсөн, дарамталсан, гуйсан байна уу гэдгийг хардаг. Гэтэл ийм зүйлийг сэтгүүлч Н.Өнөрцэцэг хийсэн үү, тэр нь баримттай юу гэдэг бол эхний асуулт. Харин ийм зүйл болоогүй зөвхөн нийтийн сүлжээ болон хэвлэл мэдээллийн хэрэгслээр мэдээлсэн, бичсэн бол үүнийг шүүгчид нөлөөлсөн гэж ерөөсөө үздэггүй. Бид олон улсын жишгээс огт холдохгүй шүү дээ. Хоёрдугаарт, шүүхийн байр, танхимд хашгирах, лоозон барьж зогсох, бичлэг хийх зэрэг үйлдэл хийсэн үү. Барууны улс орнуудад шүүхийн гадаа лоозонгоо бариад жагсана уу, олуулаа ирж цуглана уу, цагаан хоолойгоор орилно уу ямар ч хамаагүй. Үүнийг шүүхэд нөлөөлсөн гэж үзэхгүй. Шүүхийн байшин дотор энэ үйлдлээ хийвэл харин шүүхэд нөлөөлсөн гэж үзнэ. Ялгаа байгаа биз. Гуравдугаарт, шүүхэд нөлөөлөхүйц албан тушаалтан албаны байр суурин дээрээс мэдэгдэл гаргахыг шүүхэд нөлөөлсөн гэж үзнэ. Төрийн бүх албан тушаалтан биш, шүүхэд нөлөөлөхүйц гэж тодорхой заасан. Сумын Засаг дарга, төрийн дундаж албан тушаалтан шүүхийн талаар ярихад нөлөөлсөн гэж үздэггүй. Харин шүүгч өөрт нь нөлөөлсөн гэж гомдол гаргасан тохиолдолд та ийм хэмжээний албан тушаалтны нөлөөнд үл автах этгээд. Яагаад тэр дунд шатны албан тушаалтны яриа танд нөлөөлсөн гэж үзэж байгаа юм. Таны хараат бус, бие даасан байдал, мэргэжлийн ур чадварт эргэлзэж байна гээд эсрэгээрээ тухайн шүүгчээс асуудаг. Нэг сэтгүүлчийн хэвлэлээр ярьж, сошиалд явж байгаа зүйлийг уншаад өөрөө яагаад нөлөөнд орсон юм. Ийм нөлөөллөөс ангид байх мэргэжилтэн, шүүгч байх хэмжээний хүн мөн үү гэдэг асуудлыг хөнддөг. Харин Ерөнхийлөгч, Ерөнхий сайд, УИХ-ын дарга, Хууль зүйн сайд, Их хурлын гишүүд албаны байр суурин дээрээсээ мэдээлэл хийвэл шүүхэд нөлөөлнө гэж үздэг. Яагаад гэхээр тэд хуулийг нь баталдаг, шүүгчийг томилдог. Цагдаа, тагнуулын даргыг ч гэсэн нөлөөлж болзошгүй этгээд гэж үзнэ. Магадгүй шүүгчийн хүүхэд дээр мөрдөн шалгах ажиллагаа явуулаад нөлөөлж магадгүй. Ингээд харахаар Н.Өнөрцэцэг энэ гурван үйлдэлд хамаатаж байна уу. - Сэтгүүлч энэ бүхнийг хийх албан тушаалтан, хүн мөн юм уу? - Н.Өнөрцэцэг сэтгүүлч бол ямар ч байсан шүүхэд нөлөөлөхүйц албан тушаалтан биш. Шүүгчтэй харилцаа үүсгэсэнгүй, шүүхийн байранд элдэв асуудал гаргасан уу гээд хэмжихэд маш ойлгомжтой зүйл. Тухайн шүүгч нь нөлөөллийн мэдүүлэг бичиж, гомдол гаргасан уу гэдэг бас нэг асуудал. Эсвэл ийм зүйл байхгүйгээр хэн нэгэн хөндлөнгөөс харж байгаад асуудлыг явуулчихсан уу гэдэг дахиад процессын маягтай зүйл. Мөн мөрдөн байцаалтын нууцыг задалсан гэдэг ойлголтын тухай яриад байгаа. Тэгэхээр мөрдөн байцаалтын нууц гэж юу вэ, аль хүртэл хадгалагдах вэ. Түүнийг задлах субъект нь хэн бэ гэдгийг ярих ёстой. Анх 2015 онд Эрүүгийн хуулийг бичиж байхдаа энэ гурвыг яг барууны улсуудын стандартаар бичсэн юм. Харамсалтай нь үүнийг тэр Д.Дорлигжав гэдэг хүн эвдсэн. Сүүлд нь 2017 онд хуулийг батлахдаа МАН хэтэрхий ерөнхий утгатай тавьсан. Бусад улс орнуудад мөрдөн байцаалтын нууцад мөрдөн байцаалтын явцын бүх зүйлийг хамааруулдаггүй. Тухайн мөрдөн шалгах ажиллагаа явуулж байгаа байгууллагын өөрийнх нь нууцлах зүйл гэж бий. Тэр байгууллага нууцлах үүргээ өөрсдөө хүлээдэг болохоос иргэдийн нуруунд үүрүүлдэггүй. Харин хуулиар мөрдөн шалгах ажиллагааны нууц гэдэгт нэгдүгээр, нууцлагдсан гэрчийг хамруулдаг. Шүүхийн урьдчилсан хэлэлцүүлэг хүртэл гэрч нууцлагдана. Яагаад шүүх хуралдааныг амаар явуулна гэж үг байдаг юм. Гэрч, хохирогч шүүх хуралд биеэр оролцдог. Түүнээс биш гэрчээ нуучхаад шүүх дээр Б гэдэг гэрч ингэж хэлсэн гэдэг дам байдлаар хүнийг буруутгаж болдоггүй. Мөн хүн мөрдөн байцаалтын бүхий л шатанд юунд, яагаад буруутгагдаж байгаагаа мэдэх эрхтэй. Түүнээс биш шүүх хурал дээр “Гэнэтийн бэлэг” барьж болохгүй. Хоёрдугаарт, манайхны ярьдгаар гүйцэтгэх ажиллагаагаар авагдсан нотлох баримт болон олж авсан арга зам нууцлагдана. Гэхдээ шүүхийн урьдчилсан хэлэлцүүлэг хүртэл л нууцална. Хууль зөрчиж авсан эсэхийг тухайн буруутгагдаж байгаа хүн мэдэх эрхтэй. Харин арга ажиллагаа бол байгууллагын тактикын нууц байдаг. Энэ нууцаа алдсан бол тэр байгууллагын л хохь. Харин нууцлагдсан гэрчийг сэтгүүлч олж мэдсэн ч ил гаргаж мэдээлж болохгүй гэдэг зарчим байгаа. Түүнээс биш мөрдөн байцаалтын нууц гэж бүгдийг хамруулаад, чи хэлж болохгүй гэдэг. Эргээд өөрийнх нь шалгагдаж байгаа хэрэгт ашиглах гэж оролдох юм бол байж болохгүй зүйл. Энэ бүхнийг соёлт хүн төрөлхтний нүдээр харах хэрэгтэй. Ингээд дотор нь задлаад үзвэл хууль юуг нь буруутгаж байгааг ялгаж, салгаж харах боломжтой болно. Асуудалд бодитой хандаж чадвал шударга ёсны үүднээс буруутгаж байна уу, эсвэл улс төрийн өшөө хонзон, захиа даалгавар, хэн нэгэн эрх мэдэлтний дургүйг хүргэсэн учраас энэ хүн цоожлогдож байна уу гэдгийг мэдэх боломжтой. - АН-ын дотоод асуудал хэр байгаа вэ. Нэг тугийн доор зангилагдаад сонгуульд ороход бэлэн болсон уу? - Нам дотор байгаа бүлэг, фракц, хувь хүмүүсийн хоорондын жижиг зөрчлийг хүч өгч дөвийлгөөд, сэдэв болгож ярилцаад л байх юм бол улам томроод л байна. Шаардлагагүй, ач холбогдолгүй мөртлөө хэт томорсон сэдэв чинь хамгийн чухал ач холбогдолтой зүйлийг шахаад олон нийтийн анхаарал, бодлогын гол талбараас гаргачихдаг. Ер нь жижиг хов жив бол намд зөв байгаагүй. Бидний өнгөрсөн үеийн хамгийн том алдаа энэ. Намын дарга нь хэн бэ гэдгээ мэдэхгүй, тамга тэмдэг нь хаана байгаагаа ойлгохгүй болтлоо хэрэлдэж, зөрчилдсөний гол шалтгаан нь жижиг асуудлыг амь оруулсан явдал. Тийм болохоор нүүр тулж уулзаагүй хэрнээ биесээ өрсөлдөгч намынхаа лидерүүдээс илүү үзэн яддаг, жийрхдэг, үл тоодог болтлоо галзуурцгаасан. Одоо бид АН-д олон нийтийн зүгээс ямар үүрэг даалгавар ирсэн бэ гэдгээ л харах ёстой. Үндсэндээ гурван даалгавар ирсэн. Нэгдүгээрт гэдсэндээ хөлөө жийлцээд хэрэлдээд байдгаа болиоч ээ. Эвтэй байгаад, дарга цэргээ ойлгомжтой болгоод хаанаас нь ч харсан нэг нам, АН шиг болоодхооч гэж байгаа юм. Энэ даалгаврыг гүйцэлдүүлэхийн тулд Л.Гантөмөр гэдэг хүнд итгээд явж байна. Үндсэндээ намын дарга одоо цавууны үүрэг гүйцэтгэж байна. Биднийг нэг бүхэл болоод өгөөч гэсэн олон нийтийн хүлээлтэд хариу өгөхийн тулд эвлүүлэх гэж зүтгэж байгаа. Дотор нь мэдээж жижиг, сажиг зөрчил байх байлгүй. Энэ даалгавраа ямар ч байсан манай хүн сайн гүйцэтгээд явж байна. Хоёрдугаарт олон нийт биднийг сөрөг хүчнийхээ ажлыг хий гэж байна. Энэ улс орон чинь зөв явж байна уу. Эрх баригчид улс орныг авч явж чадаж байгаа юу зэрэг олон асуулт асууж байна. Буруу явж байгааг нь зогсоох хүч чадал, бурууг нь буруу гээд хэлэх зориг та нарт байна уу. Энэ бүхэнд хариулах гээд харахаар манай намд сөрөг хүчнийхээ ажлыг хийж байгаа нь цөөдөөд байна. Нөгөө намтайгаа ноцолддог бядтай хэсэг энэ намд бараг алга. Гуравдугаарт буруу эргэчихсэн цаг үеийг зогсоож, эрх баригчдын галзуурал, тэнэглэлд цэг тавих ёстой. Гэхдээ оронд нь танай намд ямар бодлого байна вэ гэж асууж байгаа. Болохгүй байна гээд чанга хашхирахыг хэн ч хийж чадна. Харин ингэж хийдэг юм гэж харуулахыг мэргэжилтнүүд, бодлоготой нам, үзэл санаатай хэсэг хийдэг. Эдгээр асуултад бид хариу өгөх ёстой. Чадна, чадахгүй гэдгээ хэлэх хэрэгтэй. Цаг хугацааны хувьд оройтоод байгаа юм биш үү гэдэг шүүмжлэлтэй би санал нэг байгаа. - Танай намын удирдлагад гарсан хэнийг нь ч гэсэн өмнөх хоёр Ерөнхийлөгчтэй холбож, тэрний, энэний хүн гэж их ярих юм. Сүүлдээ эрх баригч намын хүн ч гэдэг боллоо. Үнэхээр энэ хоёр хүн өөрийн хүмүүсээрээ танай намыг талцуулаад, хагалан бутаргаад байдаг юм уу? - Улс төрд яваа хүмүүсийг гурав хувааж харж болно. Зарим нь асуудлыг өөрийнхөө оюун ухаанаар бодож, эргэцүүлэхээсээ илүү хүн дагаж гүйдэг. Тэгэхээр тухайн хүнээрээ баримжаа хийдэг. Ингэж байгаа хүмүүс баримжаа хийж байгаа хүмүүс нь эвтэй байвал нийлж, салж байвал хоорондоо хэрэлддэг. Тэгвэл зарим хэсэг нь намын олонхоороо баримжаа хийдэг. Манай намын олонх, намын бүтэц хаана байна гэдгээр асуудалд ханддаг, сонголтоо гаргадаг. Гуравт нь үзэл санаагаар баримжаагаа гаргадаг төрлийн хүмүүс байна. Манай нам ийм үнэт зүйл, зарчим, үзэл баримтлалтай. Тийм болохоор энэ бодлогын төлөө явах ёстой гэдэг. Ийм гурван төрлийн хүмүүс улс төрд бужигнаж байна. Зарчмын хувьд нам гэдэг чинь үзэл санаан дээр нэгдсэн хүмүүсийн нэгдэл. Тийм учраас тэр намын олонх нь үзэл санаагаараа баримжаагаа гаргаж явах юм бол хүнээс болж хуваагдах ямар ч шаардлага байхгүй. Хоёр Ерөнхийлөгчийг даган хуваагдаж хүнээр баримжаа хийдэг хүмүүсийн хоорондын толхилцоон байж магадгүй. Гэхдээ энэ бол намын жижиг хэсэг. Түүнд ач холбогдол өгөөд, ярианы сэдэв болгоод байх хэрэггүй. Бидний санаа зовох зүйл бол манай нам өөрийн үзэл санаа, үнэт зүйл дээр байна уу. Баруун төвийн нам чинь хувь хүний эрх чөлөөг чухалчилдаг. Хувийн өмчийг хамгаалдаг, бизнесийн орчныг сайжруулдаг, төрийн оролцоог багасгах гэж оролддог. Иргэд нь илүү чинээлэг байх зарчмыг баримталдаг. Бидний гол харах зүйл чинь л энэ. МАН яагаад дарга шүтээд байдаг юм. Манай нам тэгвэл дундаж анги, иргэнээ л шүтэх ёстой. МАН даргадаа эрх мэдэл өгөх гэж оролддог бол манай нам иргэддээ бизнесээ өргөжүүлж, орлогоо нэмэгдүүлэх, мөрөөдлөө биелүүлэхэд нь дэмжлэг үзүүлдэг. Эрх баригчид даргаа л хамгаалах гээд байдаг. Тэгвэл АН иргэнээ хамгаалах нь л чухал. МАН Тахарын албыг татан буулгаж, дотоодын цэрэг байгуулаад даргыг хамгаалах тогтолцоогоо бэхжүүлж байхад манай нам дотоодын цэргийг татан буулгаж, Тахарын албыг байгуулан гэрч, хохирогчоо хамгаалж, иргэнээ хамгаалах тогтолцоогоо л сайжруулдаг шүү дээ. Ерөөсөө гол ялгаа нь энэ. Энэ ялгаагаа мэдэж байгаа бол тэнд Х.Баттулга, Ц.Элбэгдоржийг дагаж гүйх сонирхолтой биш. Эрх баригчдаас ялгаатай байр суурин дээрээ хүчээ нэгтгэх нь илүү чухал. Нам байгаагийн утга учир чинь ердөө л энэ шүү дээ.","
    Т.Дарханхөвсгөл, Өдрийн сонин
  ",Х.Тэмүүжин: Сурталчилгааны 14 хоногт танигдах гэж санал гуйж явдаг хүнийг улстөрч гэдэггүй
01/03/2024 11:49:00,Засгийн газрын ээлжит хуралдаан өнөөдөр Төрийн ордонд болж байгаа билээ.,https://ikon.mn//n/31la,"Засгийн газрын ээлжит хуралдаанаар өнөөдөр томилгоотой холбоотой асуудлуудыг хэлэлцсэн шийджээ.  Тухайлбал Соёлын дэд сайдын албаас М.Батбаярыг чөлөөлж, түүний оронд ТВ9 телевизийн Төлөөлөн Удирдах Зөвлөл(ТУЗ)-ийн дарга П.Баттөрийг томилсон байна. Харин М.Батбаярыг Хөшигийн хөндийн бүтээн байгуулалтын асуудал хариуцсан даргаар томилохоор болжээ. ","
    Н.Эрхбаяр, iKon.mn
  ",ТВ9 телевизийн ТУЗ-ийн дарга П.Баттөрийг Соёлын дэд сайдаар томилжээ
01/02/2024 17:53:00,Төрийн байгуулалтын байнгын хорооны хуралдаанаар Сонгуулийн Ерөнхий Хороо /СЕХ/ гишүүнд нэр дэвшигчтэй хийх нэр дэвшигчийн сонсгол өнөөдөр боллоо.,https://ikon.mn//n/31ks,"Төрийн байгуулалтын байнгын хорооны хуралдаанаар Сонгуулийн Ерөнхий Хороо /СЕХ/ гишүүнд нэр дэвшигчтэй хийх нэр дэвшигчийн сонсгол өнөөдөр боллоо.  Энэ үеэр СЕХ-ны гишүүнд нэр дэвшигч Цагдаагийн Ерөнхий Газар (ЦЕГ)-ын дарга Т.Сүхболдоос УИХ-ын гишүүн Ж.Сүхбаатар цахим халдлагатай хэрхэн тэмцэх талаар асуулаа.  УИХ-ын гишүүн Ж.Сүхбаатар: Сүүлийн үед хүмүүс хиймэл оюун ухаанаар бусдын өмнөөс дуурайлгаж яриулж, цахим орчинд янз бүрийн байдлаар дуурайлгаж байгаа.  2024 оны сонгуулиар хоёр зүйл явна. Нэг нь цахим сурталчилгааны дайн. Зарим нь ярьж байна, чамайг улс төрийн захиалгат цахим аллагад хийнэ шүү гэж. Цахим захиалгат аллага нь бүтэн 1-2 сар ингэж нүд, баримтыг дуурайлга гэдэг.  Тэгэхээр та бүхний хийж буй ажил дотор үүнийг хянах хүчин чадал байдаг байгаа даа. Би УИХ-д хэдэн жил болсон хүний хувьд харахад цагдаагийн байгууллагын хүчин чадал сул дорой харагддаг. Хаяг хайж олох гол асуудал биш.  Техник технологийн хүчин чадлыг чинь хүмүүс мэдээд байгаа юм биш үү. Том мэдээллийн технологийн чиглэлээр ажилладаг залуучууд нийлээд баг байгуулж байна гэж яригдсан, сонгуульд оролцоход нь нөлөөлнө гэж. Энэ чинь тусгаар тогтнолын асуудал болчхоод байгаа.  Сонгуулийн үйл ажиллагаанд том орнууд хөл алдаад байна. Саяхан Кибер халдлагатай тэмцэх төв байгуулагдсан. Хүчин чадвал хэр бэлэн байна вэ.  Таны ярьж буйгаар ""хэрэв 1,2,3 дугаар сард бодоод байгаа юм хэрэгжвэл болчих гээд байна"" гэсэн. Тэр чинь болохгүй юм биш байгаа даа. Монголд чинь сайхан бодлого гаргаад гүйцэтгэлийн шатанд гэнэт бүтэлгүйтчих юм. Янз бүрийн байдлаар тендер, тээвэрлэлт, хулхидалт гэх мэт.  Хиймэл оюун ухаанаар нэр дэвших боломжтой хүмүүсийг дуурайлгаад янз бүрийн үйлдэл хийж, ярьж байгаагаар хуурамч юм хийхэд тэмцэх чиглэлд бодсон зүйл байна уу.  Цаана чинь мөнгө хийнэ, тэрийг гутаахад ингэж авна, тэрийг захиалж цахимаар ингэнэ гэсэн төлөвлөгөөнүүд гараад байдаг.  Цагдаагийн Ерөнхий Газрын дарга Т.Сүхболд: Сошиал орчинд үйлдэгдэж буй гэмт хэргийн 99.9 хувийг цагдаагийн байгууллага шалгаж байгаа. Илрүүлэлтийг зөвхөн цагдаагийн байгууллага хийж байгаа. Энэ жил илрүүлэлтийг 53.4 хувьд хүргэсэн. Хүн хүч, техник технологио нэмэгдүүлсэн. Хуурамч хаягийг зөвхөн мэргэжлийн алба хаагч олж илрүүлдэг. Интернэт үйлчилгээ үзүүлж буй хүмүүсийн суваг дээр нь хяналт тавих ганц л арга байгаа. Үүнийг хэрэгжүүлбэл сонгуулийн үеэр олон нийтийн сүлжээгээр биеийгээ нүдэх, нэр төрд халдах зүйл болохгүй.  Тийм зүйл гарлаа гэхэд Монгол Улсад худал мэдээлэл түгээх хориглосон, хаалтыг хуулийн дагуу явуулна. Техник технологийн хувьд төсөв мөнгөндөө тааруулаад нэмж байна. Гэхдээ бүгдийг нь олж илрүүлэх техник болон шаардлагатай мэргэжилтнүүдийн хүрэлцээ муу байгаа. Бид чадлаараа тэмцэнэ. ","
    Н.Эрхбаяр, iKon.mn
  ","Ж.Сүхбаатар: Монголд сайхан бодлого гаргаад гүйцэтгэлийн шатанд гэнэт бүтэлгүйтчих юм. Тендер, тээвэрлэлт, хулхидалт гэх мэт"
01/02/2024 16:47:00,- Сонгуулийн ерөнхий хорооны гишүүнд нэр дэвшигчийн танилцуулга,https://ikon.mn//n/31kk,"Төрийн байгуулалтын байнгын хорооны хуралдаанаар Сонгуулийн Ерөнхий Хороо /СЕХ/ гишүүнд нэр дэвшигчтэй хийх нэр дэвшигчийн сонсгол өнөөдөр болж байна.   Сонгуулийн ерөнхий хорооны гишүүн Ж.Болд, Б.Ганбат нар тус албан тушаалаас чөлөөлөгдөх хүсэлтээ Төрийн байгуулалтын байнгын хороонд ирүүлжээ. Улмаар өнөөдөр шинээр нэр дэвшигчдийг танилцууллаа.  1975 онд Улаанбаатар хотод төрсөн. Компьютерын ухааны докторант, эрхзүйч, системийн шинжээч мэргэжилтэй. Улсад 25 жил ажилласан.  Боловсрол:  Ажлын туршлага:  Шагнал:  1980 онд Улаанбаатар хотод төрсөн. Эрхзүйч, эдийн засагч мэргэжилтэй. Хуульзүйн ухааны магистр  Боловсрол:  Ажлын туршлага:  Шагнал:  Нэр дэвшигч нарын хувийн ашиг сонирхлын урьдчилсан мэдээллийг Авлигатай Тэмцэх Газраар хянуулж хариуг нь авсан ба шаардлага, шалгуурыг хангаж байгаа аж. ","
    М.Батчимэг, ikon.mn
  ","Сонгуулийн Ерөнхий Хорооны гишүүнд нэр дэвшигч Д.Дэлгэрсайхан, Т.Сүхболд нарын ТАНИЛЦУУЛГА"
01/02/2024 16:16:00,Монгол Улсын ерөнхий аудитор Д.Занданбатыг үүрэгт ажлаас нь 2023 оны арванхоёрдугаар сарын 28-нд чөлөөлсөн юм. Тэрбээр УИХ-ын сонгуульд нэр дэвшинэ гэдгээ мэдэгдээд буй.,https://ikon.mn//n/31kl,"Монгол Улсын Ерөнхий аудитор Д.Занданбатыг үүрэгт ажлаас нь 2023 оны арванхоёрдугаар сарын 28-нд чөлөөлсөн юм. Тэрбээр УИХ-ын сонгуульд нэр дэвшинэ гэдгээ мэдэгдээд буй. Харин түүний оронд буюу Ерөнхий аудиторын орлогчоор Шүүхийн Шийдвэр Гүйцэтгэх Ерөнхий Газрын/ШШГЕГ/ дарга асан Д.Загджавыг томилсон байна. Ингэснээр тэрбээр Үндэсний Аудитын Газрыг/ҮАГ/ удирдаж эхэлжээ. Д.Загджав нь эрх зүйч, эдийн засагч, инженер мэргэжилтэй.  Түүний төгсөн сургууль, ажилласан байдал: Төгссөн сургууль: Гавьяа шагнал: Эрдмийн  зэрэг,  цол: Улс төрийн ухааны доктор. ОХУ-ын Батлан  хамгаалах, аюулгүй байдал, эрх зүйн академийн профессор Цэргийн цол: Бригадын генерал Спортын зэрэг цол: Волейболын спортын мастер Эрхэлж байсан ажил, албан тушаал, ажлын туршлага:","
    Б.МАНЛАЙ, IKON.MN
  ",Монгол Улсын Ерөнхий аудиторын орлогчоор ШШГЕГ-ын дарга асан Д.Загджавыг томилжээ
01/01/2024 14:31:00,Ардчилсан намын шинэ Нарийн бичгийн дарга нар томилогджээ.,https://ikon.mn//n/31jk,"Ардчилсан намын шинэ Нарийн бичгийн дарга нар томилогджээ. Ардчилсан намын боловсролын асуудал хариуцсан Нарийн бичгийн дарга Энхтайваны Энхпүрэв: 12 настайдаа их сургуульд элсэж, 24 насандаа Боловсрол судлалын докторын зэрэг хамгаалж байсан тэрбээр олон нийтэд “Электрон жаал” нэрээр танигдсан. Боловсрол Соёл Шинжлэх ухааны сайдын зөвлөх, Боловсролын хүрээлэнгийн захирлаар ажиллаж байсан туршлагатай. Ардчилсан намын Хөгжлийн бодлогын асуудал хариуцсан Нарийн бичгийн дарга Саруулсайханы Цэнгүүн: Маркетинг, Санхүү менежментийн магистр зэрэгтэй тэрбээр чөлөөт зах зээл, хувийн өмч ба эрх чөлөөг хамгаалах чиглэлд дуу хоолойгоо өргөж Ардчилсан намын хөгжлийн бодлогын асуудалд баруун төвийн үзэл баримтлалд тулгуурлан ажиллана. Ардчилсан намын Залуучуудын хөгжлийн бодлого хариуцсан Нарийн бичгийн дарга Булганбаатарын Батзаяа: Боловсролын удирдлага, бизнесийн удирдлагын чиглэлээр суралцаж төгссөн. Боловсролын мэдээллийг тэгш хүртээмжтэй хүргэх зорилготой, Монголын анхдагч эдтек төсөл болох “Тэтгэлэг апп”-ын үүсгэн байгуулагч, “Эрх чөлөөг эрхэмлэнэ” уриатай Open Club-ийн ерөнхий зохицуулагч юм. Ардчилсан намын Гадаад харилцаа хариуцсан Нарийн бичгийн дарга Баяндүүрэнгийн Энхдөлгөөн: Канадын Бритиш Колумбын Их сургуулийг Олон Улсын харилцааны чиглэлээр төгсөж Монгол Улсын Засгийн газар болон АНУ-ын Мянганы сорилтын корпорацын Улаанбаатар хотын нийт ус хангамжийг нэмэгдүүлэх төслийн нарийн бичиг, АН-ын бодлого, стратеги судалгааны хүрээлэнд улс төр, гадаад харилцааны чиглэлээр ажилласан туршлагатай. Ардчилсан намын Бизнес хөгжил, технологи, инноваци хариуцсан Нарийн бичгийн дарга Норовсамбуугийн Гансүх LL.B, LL.M, Төрийн удирдлагын доктор (Ph.D.) 2016 онд Ардчилсан намд элсэж Эрүүл мэндийн Сайдын хэвлэлийн төлөөлөгч, УИХ Гишүүний зөвлөх, АН-ын стратеги бодлого судалгааны хүрээлэнгийн ажлын албаны дарга, АН-ын даргын дэргэдэх бизнес зөвлөлийн тэргүүн, УИХ дахь АН-ын Бүлгийн орон тооны бус зөвлөхөөр тус тус ажиллаж байсан. Олон нийтэд MongolHD ""Apprentice Mongolia"" шоуны шилдэг оролцогч гэдгээр нь танигдсан.  ","
    ikon.mn
  ",ТАНИЛЦ: Шинээр томилогдсон Ардчилсан намын 5 нарийн бичгийн дарга
12/31/2023 10:37:00,"-Монголчуудын хувьд байгаль, цаг уурын ааш аяг ширүүн ч улс төр, эдийн засгийн өрнүүн үйл явдалтай нэгэн он улирч байна.",https://ikon.mn//n/31iz,"Монголчуудын хувьд байгаль, цаг уурын ааш аяг ширүүн ч улс төр, эдийн засгийн өрнүүн үйл явдалтай нэгэн он улирч байна. Нийгмийн аль ч салбарт асуудал тулгарахад тухайн салбарыг хариуцсан Засгийн газрын гишүүний хэлсэн үг, хийсэн үйлдэл олны анхаарлыг татдаг. Тэгвэл өнгөрч буй онд сайд нар амны алдаа гаргалгүй, “хийгүй” ажиллаж чадсан болов уу. Сайд нар үг, үйлдэлдээ хэр мэдрэмжгүй хандсаныг товчлон хүргэе.  Аялал жуулчлалыг хөгжүүлж, жуулчдыг татах чиглэлээр өнгөрсөн онд төр, хувийн хэвшлийнхэн чамгүй ажил хийсэн. Үүний нэг нь БНСУ-ын plus size моделиудыг авчирч, говийн нутгаар аялуулсан нь жуулчдын анхаарлыг татсан явдал болсон. Төрийн сайдын хувиар гаднын инфлүэнсерүүдийг хүлээн авч уулзахдаа ёстой л ходоодны мухраас инээд нь хүрсэн янзтай суугаа зураг нь хэсэгтээ л шүүмжлэлийн бай болж билээ. Сайхны өмнө харц буруугүй ээ гэж. “Сайд болохоор шантаажлаад сайд боллоо гэнэ, болохгүй болохоор хорслоо гэнэ, би энэ хорвоогийн хаагуур алхах юм” хэмээн гомдонгуй үг хаясаар сайд болсон Ц.Даваасүрэнгийн охин Боловсролын сангийн зээл буюу 191 мянган ам.доллароор АНУ-д суралцсан нь ил болоотохов. Хэл амаараа хэнбугайн ч доор орохгүй сайд сошиал хуудсаараа дамжуулан охиноо зээлээр бус буцалтгүй тусламжийн тэтгэлэг гэгчээр суралцсан гэдэг тайлбар гаргасан. Ингэхдээ “Хэний хүүхэд болж төрсөн нь хөдөлмөрөө үнэлүүлэхэд ямар хамаа байна. Хүүхдийн мөнгөн дээр хүүхдийг алаг үзэж болохгүй гээд л байдаг биз дээ” хэмээн арсалдав. Охиндоо 191 мянган ам.долларын тэтгэлэг авчхаад жирийн иргэдийн хүүхдийн 100 мянган төгрөгтэй барьцах нь хэр ёс зүйтэй үйлдэл юм бол. “2022 оноос хойш цэргийн албан хаагч амиа алдсан тохиолдол гараагүй байгаа”, “Цэргийн алба хаагчдын хооронд дэглэлт, зодоон цохион хийдэг, яргалдаг гэх зэргээр бичээд байсан. Ийм зүйл цэргийн анги салбар дээр байхгүй. Энэ бол гүтгэлэг. Ард түмний толгойг эргүүлсэн, зэвсэгт хүчин, батлан хамгаалах салбар ба ард иргэдийг хооронд нь салган бутаргах гэсэн санаатай юм яваад байна” гэж хэлсэн нь л Батлан хамгаалахын сайд Г.Сайханбаярыг хэр мэдрэмжтэйг илтгэх биз. Сайдын хэлсэн 2022 оноос хойш нэг биш нэлээд хэдэн цэргийн амь хохирсон. Гэвч хоёр ч Засгийн газар дамнан батлан хамгаалах салбарыг удирдсан энэ эрхэм цэргүүдийн үхэлд хариуцлага хүлээх нь бүү хэл тас мэлзсээр буй. Магадгүй энэ засгийн хамгийн уймраа сайд Л.Энх-Амгалан. Учир нь эхнэр болон төрсөн дүүгээ Боловсролын сангаас зээл авсныг хэзээ хойно дуулж, мөн л тэр дүүгээ аймгийн цагдаагийн газрын даргаар томилогдсоныг бараг л сэтгүүлчдийн “тусламжтайгаар” мэдсэн гэхэд хилсдэхгүй.   Тэрбээр ""Булганы цагдаагийн дарга миний төрсөн дүү юм билээ"", ""Манай дүү бас Боловсролын зээлийн сангаас зээл авсан байна билээ"" хэмээх алдарт үгээ хэлж байжээ. Мөн саяхан сурагчдын улирлын амралтыг урагшлуулах шийдвэр гаргахдаа бас л өмнө нь ярьснаасаа эргэж буцав. Яг жилийн өмнө “Цаг агаар хүйтрэх, үүнээс үүдэлтэй түгжрэл нэмэгдэх зэрэг шалтгааны улмаас хичээл сургалтын үйл ажиллагааг зогсоох боломжгүй” гэж байсан сайд яг энэ шалтгаанаар бага ангийнхны хичээлийг цахимаар оруулах нэрээр үндсэндээ амраасан.  Уг нь Монголд өвөл болдгоороо болж хүйтэрдгээрээ л хүйтэрсэн юм. Өргөн хэрэглээний хүнсний бүтээгдэхүүний үнийн өсөлтийн талаарх сэтгүүлчийн асуултад “Би яг үнэнээ л хэлье. Сүүлийн хоёр жил ажлаа хийгээд гэртээ хүнс худалдаж аваагүй. Манай нөхөр хэдэн төгрөгөөр хүнс худалдаж авдаг талаар нь мэдэхгүй байна” хэмээн хариулсан сайдын тухай нэг хэсэг шуугьсан. Амьдрал мэдэхгүй гэж зүхэх нэгэн байхад эмэгтэй хүн болгон хүнсний үнийг мэддэг байх шаардлагагүй гэж өмөөрөх хэсэг ч байсан. Ямартай ч Ч.Номин сайд сүүлийн хоёр жил ахуйн ажлаас өөрийгөө бүрэн чөлөөлсөн юм билээ. Тог цахилгаан, бензин түлш гэж одоогийн Засгийн газрын шандсыг сорьж буй айхавтар хоёр том зүйл бий. Ямар аргатайдаа л салбарын сайд нь ханиад хүртлээ шатахуун түгээх станцуудаар явж байх вэ. Энэ тухайгаа эрхэм сайд “Би шатахуун түгээх станцуудаар сэмхэн сэмхэн явж байгаа. Тийм учраас ханиалгаад байгаа юм. Гэхдээ би өөрөө шатахуун түгээх станцуудаар явж байгаагаа олон нийтэд зарлаад баатар болоод байгаа юм байхгүй. Өнөөдрөөс эхлээд манай яамнынхан бүрэн бүрэлдэхүүнээрээ иргэдэд “Уучлаарай таны машины банк тал дүүрэн бол улаан гэрэл нь асчихсан яваа хүнд боломж олгооч” гэдэг ухуулгыг хийж эхэлнэ” гэж ярьсан. Гэвч ингэж ярьснаас нь хойш оны сүүлийн өдөр хүртэл иргэд шатахуунд дугаарласан хэвээр л байна. Ж.Ганбаатар сайдын шатахуунтай холбоотой хэлсэн үгнүүдээс дурдвал, Шатахуун хангалттай байгаа. Иргэд оочер, түгжрэл үүсгэхгүй бол хэвийн болчихно. Мөн шатахууны үнэ нэмэгдэхгүй. Нэмэгдвэл би огцорно. Иргэд шатахуунаа дүүргэхээ л больчих. Амралтын өдрүүдэд шатахууны дарааллыг санаатайгаар үүсгэсэн зүйл болсон. Хуулийн байгууллагаар шалгуулж байна. Нүүрсний сонсголын ажлын хэсгийн ахлагчаар ажиллаж, хүслээрээ попорч, хэдэн өдрийн гол дүр байсан нь түүнд хангалтгүй байсан бололтой. Нүүрсний сонсголын төгсгөлд “Маргаашаас эхлэн “нүүрсний мафи” над руу нэг сарын турш хэвлэлийн атак хийнэ. Одоогийн байдлаар үүнд 3 тэрбум төгрөгийн төсөв(үүний тал нь төрийн өмчийн компаниас халхавч байдлаар гарсан) гаргаад байна” хэмээн “өвчигнөсөн”. “Импортын хүнсний барааны татварыг огцом нэмэхгүй. Гэхдээ одоо байгаа таван хувийг жил бүр тав, таваар нэмэгдүүлсээр 2026 он гэхэд 20 хувь болгоно” гэв. “Дорнод гурил” хэмээх гурилын үйлдвэрээр овоглодог тэрбээр гурилын үнийн өсөлт зах зээлийн горимоор яваа учраас Засгийн газар оролцох боломжгүй гэх хоржоонтой тайлбарыг хэлж байсан. Мөн үхрийг ээмэгтэй болгоно гэж буй. Тэрбээр анх 13 тэрбум төгрөгөөр таван сая үхрийг ээмэгжүүлнэ гэсэн юм. Боловсролын зээлийн сангаас өөрөө болон гэр бүл, ах дүүдээ зээл аван гадаадад сургасан төрийн өндөр албан тушаалтнуудыг эрэмбэлбэл Эрүүл мэндийн сайд С.Чинзориг дээгүүр жагсах нь гарцаагүй. Учир нь түүний хоёр охин энэ сангаас зээл авсан нь ил болсон. Гэвч эрхэм сайд бусдын боломжийг хулгайлсан бус харин ч охидоо Монголд ажиллуулж байгаа нь их юм гэсэн маягтай адарна лээ. Тэрбээр  “Манай хоёр хүүхэд тухайн үеийн журмынх нь дагуу суралцсан. Хоёулаа гэрээний дагуу нийгмийн даатгалаа төлөөд ажиллаж байгаа. Зээлээ тэглүүлээгүй. Хугацаа нь болохоор төлөх байх. Би нарийн юмыг нь мэдэхгүй. Хүүхдүүд өөрсдөө шалгалтаа өгөөд л зээл авсан” хэмээсэн юм.   Яг одоогийн хахир хэцүү цагт Б.Чойжилсүрэн сайд Ж.Ганбаатар гэдэг ханьтай байгаадаа дотроо баярладаг байх. Ганцаараа түмэнд чичлүүлж байсан бол хэчнээн хэцүү байх бол гэж өмнөөс нь халширмаар. “Энэ өвөл хүнд болохыг үгүйсгэхгүй. Аргална даа” хэмээн шүүрс алдаж байсан сайдаас яагаад утаа багасахгүй байгааг асуухад “Нэгдүгээрт, хүйтэн байна. Хоёрдугаарт, салхи бага байна” гэдэг товч бөгөөд тодорхой хариулт хэлсэн.    Сайд болмогцоо иргэдээ “Автобусандаа сууж сурах ёстой” хэмээн дүрэмдсэн тэрбээр “2028 онд метротой болно” гэдэг үлгэр эхлүүлээд буй.          ","
    А.Ням-Өлзий, iKon.mn
  ",Ам алдвал барьж болдоггүй
12/28/2023 10:57:00,УИХ-ын намрын нэгдсэн чуулганы хуралдаан Төрийн ордонд болж байна.,https://ikon.mn//n/31hg,"УИХ-ын чуулганы нэгдсэн хуралдаанаар Монголбанкны тэргүүн дэд ерөнхийлөгч Г.Дөлгөөн, улсын ерөнхий аудитор Д.Занданбат нарын хүсэлтийг хэлэлцлээ.   Монголбанкны тэргүүн дэд ерөнхийлөгч Г.Дөлгөөн 2023 оны арванхоёрдугаар сарын 20-ны өдөр УИХ-ын даргад хувийн шалтгааны улмаас үүрэгт ажлаас чөлөөлөгдөх хүсэлт ирүүлсэн байна. Түүний хүсэлтийг Эдийн засгийн байнгын хороо энэ сарын 28-ны өдөр хэлэлцэж, олонх нь дэмжсэн талаар УИХ-ын гишүүн Ч.Ундрам танилцуулсан юм.   Ингэснээр ""Г.Дөлгөөнийг Монголбанкны тэргүүн дэд ерөнхийлөгчийн ажлаас нь чөлөөлөх тухай"" УИХ-ын тогтоолын төслийн талаар нууц саналт хураалт явууллаа. Түүний хүсэлтийг УИХ-ын 25 гишүүн дэмжсэнээр 56.8 хувийн саналтайгаар Г.Дөлгөөнийг үүрэгт ажлаас нь чөлөөлөв.  Мөн улсын ерөнхий аудитор Д.Занданбат УИХ-ын сонгуульд нэр дэвших хүсэлтэй тул үүрэгт ажлаасаа чөлөөлөгдөх хүсэлтийг энэ сарын 20-ны өдөр ирүүлсэн байна. Тус хүсэлтийг УИХ-ын чуулганы нэгдсэн хуралдаанаар нууц санал хураалт явуулж УИХ-ын 33 гишүүн дэмжсэнээр үүрэгт ажлаас нь чөлөөлөв. ","
    Н.Эрхбаяр, iKon.mn
  ","Монголбанкны тэргүүн дэд ерөнхийлөгч Г.Дөлгөөн, ерөнхий аудитор Д.Занданбат нарыг үүрэгт ажлаас нь чөлөөллөө"
12/28/2023 10:34:00,-Шууд дамжуулж байна.,https://ikon.mn//n/31hb,"
10:34 2023/12/28
  “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төсөлд хоёр удаа завсарлага өгсөн хэмээн УИХ-ын дарга ярив. Тиймээс өнөөдөр санал хураалт явуулж, УИХ-ын 26 гишүүн буюу 56.3 хувийн саналтайгаар дэмжсэн юм. Ингэснээр Төрийн байгуулалтын байнгын хорооноос ирүүлсэн санал батлагдаж, УИХ-ын ээлжит сонгуулийн санал хураалтыг 2024 оны зургаадугаар сарын 28-нд явуулах болов. Энэ өдөр бүх нийтээрээ амрах хуулийн заалттай.  
10:21 2023/12/28
 УИХ-ын намрын нэгдсэн чуулганы хуралдаан Төрийн ордонд эхэллээ.  Өнөөдрийн хуралдаанаар Улсын Их Хурлын 2024 оны ээлжит сонгууль товын хэлэлцэх юм.  
10:34 2023/12/28
  “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төсөлд хоёр удаа завсарлага өгсөн хэмээн УИХ-ын дарга ярив. Тиймээс өнөөдөр санал хураалт явуулж, УИХ-ын 26 гишүүн буюу 56.3 хувийн саналтайгаар дэмжсэн юм. Ингэснээр Төрийн байгуулалтын байнгын хорооноос ирүүлсэн санал батлагдаж, УИХ-ын ээлжит сонгуулийн санал хураалтыг 2024 оны зургаадугаар сарын 28-нд явуулах болов. Энэ өдөр бүх нийтээрээ амрах хуулийн заалттай. ","
    Н.Эрхбаяр, iKon.mn
  ",УИХ-ын сонгуулийн санал хураалтыг 2024 оны зургаадугаар сарын 28-нд явуулахаар боллоо
12/27/2023 12:34:00,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.",https://ikon.mn//n/31g5,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.  Шүүх хуралдаанд нэр бүхий гэрч нарыг оролцуулах шийдвэр гарсан тул шүүх хурлыг ирэх оны нэгдүгээр сарын 18-ны өдрийн 09:00 цаг хүртэл хойшлуулсан юм.  Шүүх хурлын дараа ЕТГ-ын дарга асан З.Энхболд өөрийн байр сууриа илэрхийллээ.  Тэрбээр ""Жилийн өмнө эхэлсэн нүүрсний хулгайтай намайг холбох гэж МАН болон хуулийн байгууллага оролдсон. Өнөөдрийн шүүх хурал нүүрсний хэрэгт огт холбоогүй.  Б.Энх-Амгалан сайдын хувийн компаниар улсын барих ёстой замыг бариулсан, эрх олгосон тухай тушаалыг шүүж байна. Би яаж Б.Энх-Амгалан сайдын тушаалтай холбогдсоныг мэдэхгүй, прокурор мэдэх байх.  Бид хоёр хоорондоо тиймэрхүү зүйл ярих хэмжээний танил биш. Энэ шүүх хурал дээр л юу болсон тухай мэдээлэл авч байна. Ер нь Монгол Улсад Тавантолгойн ашиг нь үлдэх ёстой гэсэн 2010 оны УИХ-ын тогтоол байгаа.  Нүүрсний сонсгол гэсэн зүйлийг харж байгаа байх. Яагаад Хятад улсад ашгийг нь хүртээхгүй байгаа, зүүн тийшээ зам тавьж байгаа юм гэсэн бүлэглэл байна. Тэр бүлэглэлтэй нь яриагүйгээс болж Б.Энх-Амгалан сайд бид хоёрыг яллагдагч болгож байна.  ""Страто"" компани надтай ямар ч хамааралгүйг 2015 оны тавдугаар сард прокурорын байгууллагаас тогтоосон. Энэ компанитай хамааралтай гэж гүтгэдэг нь Хятад руу нүүрсээ гаргаж өг гэдэг бүлэглэлийн зохиосон цуурхал. Энэ асуудлаар ахиж оруулж ирж байгаа нь тэр бүлэглэл Хятадын нүүрсний бүлэглэлтэй хуйвалдаж байна хэмээн харж байгаа. Шүүх үнэн зөвийг нь ялгаад өгнө.  АТГ-ын М.Даваатогтох комиссарын хийсэн мэдэгдэл гүтгэлэг болж таарсан. Би бүтэн жил мөрдөн байцаалтын нууц гээд юу ч дуугараагүй.  Хэвлэл мэдээллийн хэрэгсэл намайг дахин нүүрсний хэрэгтэй холбож бичихийн бол нэр төрөө сэргээлгэхээр их хэмжээний мөнгө нэхэмжлэх болно. Б.Энх-Амгалан сайдын гаргасан тушаалд З.Энхболд буруутай юу гэдгийг шүүх нотлох гэж байна.  Нүүрсний сонсголд дуудна гэж хүлээсэн боловч байхгүй. АТГ-ын М.Даваатогтох гэж нөхөр нэг жилийн өмнө 17 хүний нэр уншсанаас УИХ-ын долоон гишүүн байсан. Үүнээс Б.Ганхуяг бид хоёроос бусдынх нь хэрэг шүүхэд шилжээгүй байна. АТГ-ын хариуцлагагүй хийсэн мэдэгдлээс болж нэр хүндээрээ хохирлоо.  Монголын Эм Си Эс Хятадын Шинхуа хоёр Тавантолгойн ордыг үнэгүй авахаар 100 жилийн гэрээ хийсэн байсныг 2015 оны дөрөвдүгээр сарын 6-ны УИХ-ын чуулганаар зогсоосон.  Жилийн өмнө нүүрсний хэрэг гэх нэрийг надад заасан. Гэтэл энэ хэргийг нотолж чадахгүй бүтэн жил мөрдөн байцаалт явуулсан. Үүнийг хамгийн богино замаар урагшаа гаргаад Баяннуурт боловсруулах гэсэн Хятадын нүүрсний бүлэглэл, УИХ-ын гишүүд, хуулийн байгууллагуудын гүтгэлэг гэж ойлгож байна.  Энэ гүтгэлэг нь шүүхийн хаалга давахгүйгээр хүчингүй болж байна. Лам олдохгүй бол буцахдаа залъя гэдэг шиг Б-Энх-Амгаланг над дээр наасан. Б.Энх-Амгалан яам дээрээ ямар шийдвэр гаргаж байгааг би мэдэхгүй.   Тавантолгойн ордыг 100 жилээр өгөх сонирхолтой бүлэглэл амьд байгаа. Ц.Элбэгдоржийн, Ч.Сайханбилэгийн, Баяннуурын баахан хужаа нар байна. Тавантолгойн зургаан ордын хоёр нь хувьд шилжсэн байна. МАН-ын Д.Амарбаясгалангийн хамаарал бүхий компани Бор тээгийн ордыг хувьчилж авсан талаар нүүрсний сонсголоор мэдсэн"" хэмээн ярилаа. ","
    Н.Эрхбаяр, iKon.mn
  ","""Тавантолгойн ордыг 100 жилээр өгөх сонирхолтой бүлэглэл амьд. Ц.Элбэгдоржийн, Ч.Сайханбилэгийн, Баяннуурын хужаа нар байна"""
12/27/2023 11:35:00,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.",https://ikon.mn//n/31g2,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.  Шүүх хуралдаанд нэр бүхий гэрч нарыг оролцуулах шийдвэр гарсан тул шүүх хурлыг ирэх оны нэгдүгээр сарын 18-ны өдрийн 09:00 цаг хүртэл хойшлуулсан байна. Мөн албан айлчлалаар явах тухай баримтыг үндэслэн УИХ-ын гишүүн Б.Энх-Амгаланд авсан хилийн хоригийг цуцалжээ.  Нийслэлийн прокурорын газраас Б.Энх-Амгалан, ЕТГ-ын дарга асан З.Энхболд нар нь  эрх мэдэл, албан тушаалын байдлаа урвуулан ашигласан гэх хэрэгт Эрүүгийн хуулийн 22.1 дүгээр зүйлийн гурав (Эрх мэдэл, албан тушаалын байдлаа урвуулан ашиглах)-т зааснаар яллах дүгнэлт үйлдэн шүүхэд ирүүлсэн юм. ","
    Н.Эрхбаяр, iKon.mn
  ",ЕТГ-ын дарга асан З.Энхболд нарын гэм буруугийн шүүх хурал хойшиллоо
12/26/2023 17:05:00,"АН-аас өнөөдөр 12:00 цагт УИХ-ын дарга Г.Занданшатар, УИХ дахь МАН-ын Бүлгийн дарга Д.Тогтохсүрэн, АН-ын Бүлгийн дарга О.Цогтгэрэл, ХҮНамын дарга Т.Доржханд нарт Засгийн газрын тэргүүн Л.Оюун-Эрдэнийг огцруулах шаардлагаа Сүхбаатарын талбай дээр гардуулж өгнө хэмээн үйл явдлын тов байсан ч тухайн цагт болоогүй юм.",https://ikon.mn//n/31fj,"АН-аас өнөөдөр 12:00 цагт УИХ-ын дарга Г.Занданшатар, УИХ дахь МАН-ын Бүлгийн дарга Д.Тогтохсүрэн, АН-ын Бүлгийн дарга О.Цогтгэрэл, ХҮНамын дарга Т.Доржханд нарт Засгийн газрын тэргүүн Л.Оюун-Эрдэнийг огцруулах шаардлагаа Сүхбаатарын талбай дээр гардуулж өгнө хэмээн үйл явдлын тов байсан ч тухайн цагт болоогүй юм. Харин уг шаардлагыг гарч ирж авах хүн байхгүй учраас  бичиг хэрэгт нь албан ёсоор бүртгүүлж, өгсөн тухай мэдээллийг АН-ын ногоон ногоон автобусны шууд худалдан авалттай холбоотой ажлыг шалгах ажлын хэсгийн гишүүн Ц.Уянга цахим хуудсандаа нийтэлсэн байна. Хариуг 2024 оны нэгдүгээр сарын 10-ны дотор авахыг шаардлагад тусгажээ. Шаардлага:","
    Б.МАНЛАЙ, IKON.MN
  ",Ц.Уянга: Засгийн газрын тэргүүн Л.Оюун-Эрдэнэд шаардлагаа хүргүүллээ
12/26/2023 11:32:00,"Хуульч, өмгөөлөгч О.Батхүүтэй нүүрсний сонсголын талаар ярилцлаа.",https://ikon.mn//n/31et,"Хуульч, өмгөөлөгч О.Батхүүтэй нүүрсний сонсголын талаар ярилцлаа. - Нүүрсний сонсголыг та ажигласан байх. Хуульч хүний хувьд энэ удаагийн сонсголыг яаж дүгнэж байна? - Парламент үндсэн гурван чиг үүрэгтэй. Эхнийх нь төлөөлөх, хоёр дахь нь хууль тогтоох, гурав дахь нь хяналт шалгалт явуулах. Энэ удаагийн нүүрсний сонсгол бол хоёр дахь удаагийнх. Хяналт шалгалтын чиг үүргээ хэрэгжүүлэх хүрээнд явсан сонсгол. Нөгөө талаар нотлох баримтыг шинжлэн судлах буюу гэрчүүдийг дуудаж асуудаг. Үүнээс олон нийт тодорхой хэмжээний ойлголт авлаа. Гэхдээ дуудсан гол, гол гэрчүүд оролцоогүй. Энэ бол маш харамсалтай санагдсан. Тухайлбал хамгийн гол гэрч ""Эрдэнэс Тавантолгой"" ХК-ийн захирал Б.Ганхуяг. Түүнийг хоригдож байгаа гэдэг үндэслэлээр сонсголд оролцуулж амжаагүй. Уг нь Б.Ганхуягийг хорих ангиас нь онлайнаар оролцуулах бүрэн бололцоотой байсан шүүдээ. Тэр битгий хэл шүүх хурлууд КОВИД-оос хойш онлайн болдог болчихсон. Сонсголд оролцуулах эсэх биш үндсэн шүүх хурал, ял оноох, гэм буруугийн ч юм уу, хурлууд онлайнаар болдог. Тиймээс Б.Ганхуягийг оролцуулах ёстой байсан ч ажил хэрэг болгосонгүй. Түүнчлэн өөр бусад хүмүүс ч оролцох байсан. - Парламентыг төлөөлж оролцож байгаа гишүүд нэлээд шүүмжлэлд өртөж байна шүү дээ. Ер нь сонсгол ном журмаараа болж чадав уу? - УИХ-ын гишүүд асууж байгаа асуултаа хариуцлагатай, товч тодорхой асуух ёстой. Тэгэхгүй өөрөө дүгнэлт хийдэг байж болохгүй. ""Ер нь ийм юм болсон юм байна, тийм зүйл болжээ дээ"" гэж ярих нь зохисгүй. Бас хөтөлж асууж болохгүй. Бусад улс орнуудад сонсголын үйл ажиллагаа маш мэргэжлийн түвшинд хийгддэг. Сонсголын бүрэлдэхүүнд шинжээчдээс гадна мэргэжлийн хүмүүсийг оролцуулах нь зөв байдаг. Шинжээчид гэдэг бол гэрээ хийгээд мөнгө аваад бичиг баримтын талаар дүгнэлт гаргаж байгаа л хүмүүс. Тэднийг парламент мөнгө төлж ажиллуулж байгаа учраас болдоггүй. Гадаадад гэхэд төмөр замын асуудал ярьж байгаа бол яг төмөр замын мэргэжлийн хүн, эсвэл царигийн асуудал ярьж байгаа бол яг тэр чиглэлээр мэргэшсэн их сургуулийн багш нар, эрдэмтэд судлаачдыг оролцуулдаг. Тэднээс энэ асуудал ямар учиртай юм бэ гэдгийг асуудаг. Гол нь сонсгол гэдэг иргэдэд ойлголт мэдээлэл өгөх гэж байгаа учраас мэргэжлийн хүмүүсээс их зүйл асуудаг. Ер нь цаашид сонсгол бол хууль тогтоох үйл ажиллагаатай адилхан явах ёстой. Долоо хоногийн пүрэв, баасан гаригт УИХ-ын чуулган хуралдаж хууль батлах ажиллагаа өрнөдөг. Тэгвэл парламентын сонсгол гэдэг яг түүнтэй адил долоо хоног бүр бүтэн нэг өдөр явах ёстой юм. Жишээ нь, Даваа гараг бүр сонсгол хийдэг ч юм уу. Сэдэв нь шатахуунтай холбоотой асуудлаар холбогдох хүмүүсийг дуудаж асууж болно шүү дээ. - УИХ-ын гишүүд бол олон нийтийн төлөөлөл шүү дээ? - Тийм. УИХ-ын гишүүд гэдэг ард иргэдийн төлөөлөл болоод сууж байгаа. Юу болж байгааг тэр гишүүдээрээ дамжуулж үнэлэх дүгнэх шаардлага байна. Тэгэхээр жишээ нь. Ж.Ганбаатар сайдыг дуудаад яагаад шатахуун тасраад байна вэ, 14 хоногийн өмнө шийдвэрлэсэн гэж байсан юу болчхов гэдгийг парламентын гишүүд өөрсдөө асууж байх ёстой юм. Ард түмний төлөөлөгч хүнийхээ хувьд ард түмэнд мэдээлэл өгч байна шүү дээ. Энэ чиглэлээр илүү явсан нь зөв байх. Манайх анх удаа хийж байгаа, асуудлууд нь хуримтлагдсан учраас илүү сенсаацитай, гэмт хэргийн шинж чанартай зүйлсийг асуугаад байна. Жишээ нь, АНУ зэрэг бусад улсад чуулган шиг л болж байдаг зүйл. - Сонсголд “Эрдэнэс Таван толгой” ХК-ийн захирал асан Б.Ганхуягийг оролцуулаагүй нь анхаарал татаж байна. Оролцуулах хууль эрх зүйн орчин байсангүй юу, эсвэл зориуд оролцуулсангүй юу? - Сонсгол бол шүүх хурал биш. Хэн нэгнийг ялладаг, эсвэл хэн нэгнийг цагаатгах зорилгоор хийж байгаа ажил биш. Энэ бол юу болоод өнгөрсөн юм бэ гэдгийг хариуцсан хүмүүсээс нь асууж байгаа юм. Тэгэхээр нүүрсний хулгай, тээвэртэй холбоотой асуудал бол жижиг Тавантолгой, том Тавантолгой гэдэг хоёр төрийн өмчит компани дээр л гарсан. Хувийн компани дээр хулгай гарахгүй. Хоёрт, Монгол Улсын 1.7 сая иргэн хувьцааг нь эзэмшиж байна. Хэрэв ашигтай ажилласан бол олон нийт ногдол ашиг авах ёстой байсан. Гэтэл энэ мөнгийг цөөн хэдэн хүмүүс завшчихсан байна. Тэгэхээр Б.Ганхуяг гэдэг хүнээс заавал асуух ёстой байсан. Тэр хүн яг одоогоор ял аваад гэм буруутай нь тогтоогдоогүй байна. Зөвхөн шалгагдаж байгаа хүн. Шүүхээр гэм буруутай нь тогтоогдох хүртэл хэнийг ч гэм буруутай гэж үзэхгүй гэдэг зарчмаа баривал. 461 дүгээр ангид тусгай өрөө байгаа. Чихэвч, камертай. Түүнийг суулгаж байгаад тодорхой асуугаад явчихсан бол нүүрсний асуудал илүү тодорхой болох байлаа. Тэгэхгүйгээр хоёр талд өөр өөр зүйл яриад байдаг. - Одоо тэгвэл яах ёстой вэ. Сонсгол болоод дуусчихлаа. Хариуцлагын асуудлыг хэн, хаанаас эхлүүлэх ёстой юм бэ? - Яаралтай мөрдөн шалгах ажиллагаа явуулах ёстой. Энэ бол Цагдаагийн ерөнхий газар, Авлигатай тэмцэх газар зэрэг хууль хяналтын байгууллагын хийх ёстой ажил. Сонсголоор яригдсан асуудал, хэлсэн үг, танилцуулагдсан нотлох баримтууд дээр мөрдөн шалгах ажиллагаа явуулаад аль нэг талдаа гаргахгүй, ""Хулгай болсон байна"" гээд сонсоод өнгөрч болохгүй. Ер нь ноцтой асуудлууд яригдлаа. Үүнийг мухарлах шаардлагатай. - АТГ, цагдаа дээр нүүрсний хэргийн шалгалтын ажиллагаа давхар явагдаж байгаа. Сонсголоос үүдэлтэйгээр яг яах ёстой гэсэн үг вэ? - Хамгийн түрүүнд цагдаа мөрдөн шалгах үйл ажиллагааг эхлүүлнэ. Энэ, энэ хүмүүс гэмт хэрэгт, хулгайтай холбогдсон байж магадгүй гэдэг санал боловсруулаад эрүүгийн хэрэг үүсгэн шалгах тухай саналыг прокурорт танилцуулна. Прокурор цагдаагийнхаа цуглуулсан баримт мэдээллийг үзэж байгаад үүн дээр хэрэг үүсгэн шалгах нь зүйтэй гэж үзвэл мөрдөн шалгах ажиллагаа эхэлж байгаа юм. Ингээд мөрдөн шалгах ажиллагаа хуулийн дагуу явж байна уу гэдэг дээр прокурор хяналт тавиад, гэмт хэрэг үйлдсэн нь тодорхой байна гэвэл яллах дүгнэлт үйлдэнэ. Гэмт хэрэг үйлдээгүй байна гэж үзвэл хэргийг хэрэгсэхгүй болгоод шүүхэд шилжүүлэх ёстой. Шүүх дээр очиход цагдаа хамааралгүй болчихно. Шүүх рүү нэг талаас прокурор хэргээ бариад орно, нөгөө талд нь өмгөөлөгч гэм буруугүй гэдэг талынхаа баримтыг аваад орно. Энэ хоёр хүний мэтгэлцээн дундаас шүүгч аль нэг талд нь шийдэх юм. - Таныхаар гэмт хэргийн шинжтэй асуудал хэр яригдав? - Яригдсан шүү дээ. Нүүрсээ хямд өгсөн, нууцлах шаардлагагүй гэрээг нууцалсан, баримтууд нь алга болчихсон гэх мэт сэжигтэй зүйлүүд яригдсан. Үүнийг эцэслэх ёстой хүмүүс нь цагдаа нар.","
    Б.Энхзаяа, Өдрийн сонин
  ","О.Батхүү: Нүүрсний сонсголоор яригдсан баримт, мэдээллүүд дээр цагдаа мөрдөн шалгах ажиллагаа эхлүүлэх ёстой"
12/25/2023 13:51:00,"Монгол Улсын шүүхийн тухай хуульд Ерөнхий зөвлөлийн даргыг гишүүд дотроосоо нэг жилийн хугацаагаар олонхын саналаар нууц санал хураалтаар зөвхөн нэг удаа сонгохоор заасан. Шүүхийн ерөнхий зөвлөлийн дарга Р.Онончимэгийн даргалж ажиллах хуульд заасан хугацаа дуусгавар болсонтой холбогдуулан Шүүхийн ерөнхий зөвлөл өнөөдөр (2023.12.25) хуралдаж, шинэ даргаа сонголоо.",https://ikon.mn//n/31dx,"Шүүхийн Ерөнхий Зөвлөлийн/ШЕЗ/ дарга Р.Онончимэгийн бүрэн эрхийн хугацаа дуусаж, түүний оронд Л.Энхбилэг сонгогдсон байна. Тэрбээр Ерөнхий зөвлөлийн нийт гишүүдийн олонхын саналыг авчээ. Л.Энхбилэг нь 1994-1997 онд Цагдаагийн академи, эрх зүйч, 1997-1998 онд Төрийн захиргааны удирдлагын хөгжлийн институт, 2007-2009 онд Монголын үндэсний дээд сургууль, магистр, 2021 онд МУИС-ийн сэтгэл судлалын магистрантаар тус тус дүүргэжээ. 1993 онд Чингэлтэй дүүргийн шүүхэд шүүх хуралдааны нарийн бичгийн дарга, 2000-2001 онд Хан-Уул дүүргийн шүүхэд туслах шүүгч, 2001-2021 онд анхан шатны шүүхэд шүүгч, Ерөнхий шүүгчээр ажиллаж байсан туршлагатай байна. 2021 оны аравдугаар сарын 11-нээс Л.Энхбилэг ШЕЗ-ийн гишүүн байсан бол өнөөдрөөс даргаар ажиллаж эхэллээ.","
    Б.МАНЛАЙ, IKON.MN
  ",Шүүхийн Ерөнхий Зөвлөлийг Л.Энхбилэг удирдахаар болжээ
12/24/2023 17:28:00,-Нийслэлийн төв талбайд өнөөдөр хэсэг иргэн Монгол Улсын Ерөнхий сайд Л.Оюун-Эрдэнэ болон Засгийн газрыг огцрохыг шаардан жагсаж байна.,https://ikon.mn//n/31cw,"Нийслэлийн төв талбайд иргэд өнөөдөр Монгол Улсын Ерөнхий сайд Л.Оюун-Эрдэнэ болон Засгийн газрыг огцрохыг шаардан жагсаж байна.  Иргэн Ц.Уянга ""Л.Оюун-Эрдэнэ гэж хүн МАНАН гэж айхавтар том мафитай тэмцэж, хүмүүсийн амьдралын төлөө бие сэтгэлээ зориулна гэж жагсаалаар гарч ирсэн. Эндээс үр ашгийг хэн хүртэв гэхээр Л.Оюун-Эрдэнэ болон түүнийг тойрон хүрээлэгчид. Түүхэндээ байгаагүй том хулгайн мафийн Засгийн газар болсон. Улстөржихгүйгээр урдхаа хийгээд явъя гэтэл яаж ч хичээгээд амьдрах аргагүй боллоо. Цахилгаан дулааны хязгаарлалтаас болоод ус хүртэл тасарч, мөсөн хонгилд амьдарч байна. Шатахуун алга, мөнгө алга, бизнес алга. Төрд бүх юм төвлөрсөн. Түүн дээр нь хулгайч нар төвлөрчихсөн. Баригдаад эхлэхээрээ тэр хулгайч, энэ хулгайч гэдэг шоу үзүүлдэг. Сонсгол нэртэй жүжиг явууллаа. Гэтэл хамгийн том хулгайн эзэн болж байгаа нүүрсний хулгайн картелийн эзэн Женко Х.Баттулга гэдэг хүн өнөөдөр хүртэл сул чөлөөтэй явж байна.  Оросын даалгаврыг бүрэн гүйцэд хэрэгжүүлдэг, ард иргэдийн сэтгэл зүйгээр тоглон, айдсын мангас үүсгэж, амьдралыг зогсоодог, макро эдийн засгийн үзүүлэлтүүдийг өөр түвшинд аваачих хамгийн том төслүүдийг ямар байдлаар өнгөрсөн 10 гаруй жилийн хугацаанд гацааж ирсэн бэ. Өнөөдөр бид Оросын явуулсан бодлогын үр дүнд, түүнийг хэрэгжүүлсэн банхрынх нь үр дүнд цахилгаан ч үгүй, өөрсдийн эрчим хүчний станцыг байгуулах эрх ч үгүй, бензин түлш үйлдвэрлэх боломж ч үгүй бүрэн хараат байдалтай сууцгааж байна"" хэмээн Зөв.мн сайтад өгсөн ярилцлагадаа хэлж байв. Түүнчлэн жагсаалд оролцож буй жүжигчин Т.Навчаа ""Улсыг удирдаж яваа хүмүүс үнэхээр чадахгүй байна. 2024 онд урлагийнхан сонгуульд битгий яваач. Иргэдэд зөв сонголт хийх орон зайг нь үлдээж, үлгэрлэе"" гэсэн юм. Жагсаалд гадаад улсад амьдарч буй монгол иргэд хулдаасан хэвлэлд үгээ илэрхийлж, нэгджээ. ","
    Г.Мөрөн, iKon.mn
  ",ФОТО: Л.Оюун-Эрдэнийн тэргүүлж буй Засгийн газрыг огцрохыг шаардсан иргэдийн жагсаал
12/22/2023 16:51:00,УИХ-ын Хянан шалгах түр хорооны нотлох баримтыг шинжлэн судлах нээлттэй сонсгол тав дахь өдрөө үргэлжилж байна. Энэ үеэр “Эрдэнэс Тавантолгой” (ЭТТ) ХК-ийн Бортээгийн уурхайн гэрээт олборлолтод шалгарсан “МТАС” түншлэлийн харилцаа хамаарлын талаар шинжээч танилцууллаа.,https://ikon.mn//n/31c2,"УИХ-ын Хянан шалгах түр хорооны нотлох баримтыг шинжлэн судлах нээлттэй сонсгол тав дахь өдрөө үргэлжилж байна.  Энэ үеэр “Эрдэнэс Тавантолгой” (ЭТТ) ХК-ийн Бортээгийн уурхайн гэрээт олборлолтод шалгарсан “МТАС” түншлэлийн харилцаа хамаарлын талаар шинжээч танилцууллаа.  Тэрбээр “Тус түншлэл нь ""Монголиан контракт майнинг сервис” ХХК, “Таван хур” ХХК, “Админериал” ХХК, “Спейшл майнинг сервис” ХХК гэсэн дөрвөн оролцогчтой.  Хөрс хуулалт нүүрс олборлолтын ажлын 70 хувь, нүүрс олборлолтын ажлын 30 хувийг хариуцаж буй ""Монголиан контракт майнинг сервис” ХХК ямар нэгэн улс төрийн харилцаа хамаарал илрээгүй.  Өрөмдлөг тэсэлгээний ажлыг 100 хувь хариуцаж буй “Спейшл майнинг сервис” ХХК-ийн үүсгэн байгуулагч нь Батбаярын Баттулга нь УИХ-ын гишүүн асан Батжаргалын Батбаярын төрсөн хүү гэсэн мэдээллийг улсын бүртгэлийн ерөнхий газраас өгсөн.  Тус компанийг Дорждалайн Даяндэмэд, Дагвадоржийн Саруултуяа нар үүсгэн байгуулсан. Эцсийн өмчлөгчөөр Дагвадоржийн Саруултуяа идэвхтэй бүртгэлтэй байгаа. ""Таван хур"" ХХК-ийн хувьцаа эзэмшигч Дагвадоржийн Саруултуяагийн нэгдмэл ашиг сонирхол бүхий ""Бүргэд транс"" ХХК-ийн эцсийн өмчлөгч нь Дашзэвэгийн Дагвадорж бөгөөд 80 хувийн хувьцааг эзэмшдэг.  Дашзэвэгийн Дагвадорж нь ""Тавантолгой"" ХК-ийн ТУЗ-ийн даргаар ажиллаж байсан бөгөөд УИХ-ын гишүүн Дашдэмбэрэлийн Бат-Эрдэнэтэй ""Тавантолгой транс"" ХХК-тай нэгдмэл сонирхолтой юм.  ""Тавантолгой транс"" ХХК-ийг УИХ-ын гишүүн Дашдэмбэрэлийн Бат-Эрдэнэ үүсгэн байгуулсан. Эцсийн өмчлөгчөөр УИХ-ын гишүүн Дашдэмбэрэлийн Бат-Эрдэнэ болон Ажнай корпорац бүртгэлтэй. Дашзэвэгийн Дагвадорж нь тус компанийн 20 хувийг эзэмшдэг.  ""Таван хур"" ХХК-ийн 30 хувийг эзэмшиж буй Дорждалайн Даяндэмэд нь ""Рейн клауд"" ХХК-ийг Болдын Амгалантай хамтран үүсгэн байгуулсан. ""Рейн клауд"" ХХК-ийн эцсийн өмчлөгчөөр Болдын Амгалан бүртгэлтэй байна. Болдын Амгалан нь УИХ-ын гишүүн Сангийн сайд Болдын Жавхлангийн төрсөн дүү гэсэн мэдээллийг Улсын бүртгэлийн ерөнхий газраас ирүүлсэн.  Дорждалайн Даяндэмэд болон Болдын Амгалан нар нь ""Рейн клауд"" ХХК-ийн 20 хувийг тус бүр эзэмшдэг.  Тус компанийн эцсийн өмчлөгчөөр Цэдэнпилийн Ламжав гэх иргэн идэвхтэй гэсэн мэдээлэл байна. Гүйцэтгэх захирлаар нь БНХАУ-ын иргэн Хасбатар ажиллаж байгаа. ""Админериал"" ХХК-ийн 45 хувийг ""Моновант"" ХХК эзэмшдэг.  ""Моновант"" ХХК-ийн үүсгэн байгуулагч нь Цэдэнпилийн Ламжав бөгөөд эцсийн өмчлөгч болон гүйцэтгэх удирдлагаар бүртгэлтэй. Мөн тус компанийн 20 хувийн хувьцааг БНХАУ-ын иргэн Хасбатар эзэмшдэг. ""Ган үзэгтэн сэтгүүл клуб"" НҮТББ-ыг Нарангийн Өнөрцэцэг үүсгэн байгуулсан. Эцсийн өмчлөгч Отгонбатын Шүрэнсувд бүртгэлтэй бөгөөд Нарангийн Өнөрцэцэгийн эгчийнх нь хүүхэд юм.  ""Ган үзэгтэн сэтгүүл клуб"" НҮТББ-тай нэгдмэл ашиг сонирхолтой хуулийн этгээд нь ""Мон можар транс"" ХХК юм. Энэ компани нь нүүрс тээврийн үйл ажиллагаа эрхэлдэг бөгөөд Отгонбатын Шүрэнцэцэг нь 2022 оны аравдугаар сарын 30-нд үүсгэн байгуулж байжээ. Дамдинсүрэнгийн Баянмөнх гэх хүнд энэ оны зургаадугаар сарын 26-нд компанийнхаа хувьцааг шилжүүлсэн байна.  ""ЭСДЭ"" ХХК-ийн эцсийн өмчлөгч Лхагвасүрэнгийн Батсүрэн нь ""Тунамалбодонч"" ХХК-ийг Дашзэвэгийн Амарзаяад 2018 оны дөрөвдүгээр сарын 2-нд шилжүүлэн өгч байжээ.  Батхуягийн Эрдэнэжаргал нь ""Глобалгүүр транс"" ХХК-ийн эцсийн өмчлөгч бөгөөд гүйцэтгэх удирдлагаар ажиллаж байна. Тус компани нь хоёр дахь нүүрсний сонсголын эхний өдөр яригдсан бөгөөд гаалийн бүрдүүлэлтгүйгээр 39 удаагийн үйлдлээр 4,690 тонн нүүрс гаргасан байж болзошгүй.  ""Геосайкл"" ХХК-ийг Батхуягийн Эрдэнэжаргал Цэрэнпүрэвийн Амгалан, Болдын Уянга нар үүсгэн байгуулсан бөгөөд Цогтбаяр Батбаатартай хамтран хувьцаа эзэмшдэг байжээ. Цэрэнпүрэвийн Амгалангийн хамаарал бүхий компанийг Даваа гаригийн сонсголын үеэр ярьсан. Тээврийн хэрэгслийн найман компани нь нэг сая тонн нүүрсийг гаалийн бүрдүүлэлтгүй гаргасан байж болзошгүй талаар ярьсан.  Цогтбаяр Батбаатар нь ""Улаанбаатар групп"" ХХК-ийн эцсийн өмчлөгч бөгөөд 90 хувийн хувьцааг эзэмшдэг. Тус компанитай нэгдмэл ашиг сонирхолтой ""Би Си ТИ Эс Эс"" ХХК-ийн Авирмэдийн Энхээ эцсийн өмчлөгч бөгөөд Цогтбаяр Батбаатар төрсөн эх юм. ""Би Си ТИ Эс Эс"" ХХК-ийн 50 хувийн хувьцааг эзэмшиж буй Дашзэвэгийн Лувсандорж нь Засгийн газрын Хэрэг эрхлэх газрын дарга Д.Амарбаясгалангийн төрсөн ах гэсэн мэдээллийг ирүүлсэн.  Авирмэдийн Энхээ нь ""Төгс төгөлдөр"" ХХК-ийн эцсийн өмчлөгч бөгөөд тус компанийг Буянтогтогтохын Соронзболд үүсгэн байгуулсан. Тэрбээр ""Төгс төгөлдөр"" ХХК-ийн гүйцэтгэх удирдлагаар ажиллаж байсан бөгөөд 100 хувийн хувьцаа эзэмшиж байв. Буянтогтогтохын Соронзболд нь Автотээврийн үндэсний төвийн дарга Б.Гүрсоронзонгийн төрсөн дүү гэсэн мэдээллийг Улсын бүртгэлийн ерөнхий газраас ирүүлсэн байна. ","
    Н.Эрхбаяр, iKon.mn
  ","""ЗГХЭГ-ын дарга Д.Амарбаясгалан, Сангийн сайд Б.Жавхлан нарын нэгдмэл сонирхолтой компаниуд ЭТТ ХК-ийн нүүрстэй холбоотой ажил гүйцэтгэж байна"""
12/22/2023 15:41:00,УИХ-ын чуулганы өнөөдрийн хуралдаанаар УИХ-ын 2024 оны сонгуулийн санал хураах өдрийг тогтооно.,https://ikon.mn//n/31b2,"
15:41 2023/12/22
 Чуулганаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төслийн хэлэлцүүлгийг үргэлжлүүллээ.  Чуулганы Пүрэв гарагийн (2023.12.21) үдээс өмнөх нэгдсэн хуралдаанаар тус тогтоолын төслийг хэлэлцэх үеэр АН-ын бүлэг нэг хоногийн завсарлага авсан юм. Завсарлагын хугацааг сунгах талаар УИХ-ын гишүүн О.Цогтгэрэл санал хэллээ. Тэрбээр “УИХ-ын сонгуулийн санал авах өдөр нь Баасан гараг байгааг дэмжихгүй байгаа учраас зөвшилцөхөөр завсарлага авсан. Сонгуулийг шинэ тогтолцоогоор явуулах гэж байна. Иргэд төрөө сонгон байгуулах үйл хэрэгтээ оролцох бололцоог бүрдүүлэх үүднээс санал өгөх өдрийг Баасан гарагаас өөр ажлын аль нэг өдөрт шилжүүлэх нь зүйтэй. Төр барих эрхээ шилжүүлэх сонгуульдаа иргэд оролцох, иргэдийн сонгуулийн ирц өндөр байх нь зүй ёсных гэж үзсэн. Тиймээс холбогдох хууль тогтоомжид нийцүүлэн завсарлагын хугацааг гурав хоногоор сунгуулах хүсэлтэй байна” гэв. Чуулганы хуралдааны дэгийн тухай хуулийг үндэслэн завсарлагын хугацааг гурав хоногоор сунгалаа. 
10:06 2023/12/22
 УИХ-ын чуулганы өнөөдрийн хуралдаанаар УИХ-ын 2024 оны сонгуулийн санал хураах өдрийг тогтооно. Төрийн байгуулалтын байнгын хорооны хуралдаанаас 2024 оны зургаадугаар сарын 26-ны Лхагва гарагт сонгуулийн санал авах өдөр байна хэмээн товлосон юм. Гэвч зарим гишүүн зургаадугаар сарын 28-ны Баасан гарагт сонгуулийг явуулах санал гаргаад байгаа юм. Гишүүд өнөөдөр уг асуудлыг хэлэлцэнэ.  Түүнчлэн өнөөдөр ""Эрдэнэс Тавантолгой"" компанийн ногдол ашгийг иргэн бүрд нэмж, олгох тогтоолын төслийг хэлэлцэнэ. ШУУД ҮЗЭХ: УИХ-ын чуулганы хуралдаан/2023.12.21/ 2024 оны УИХ-ын сонгуулийг аймаг, дүүргүүдийг нэгтгэн 13 томсгосон тойргоор явуулахаар шийдвэрлээд байна. Гэхдээ Баян-Өлгий аймгийг дангаар нь тойрог болголоо. 2020 оны УИХ-ын сонгуулийн санал хураалт зургаадугаар сарын 24-ний Лхагва гарагт зохион байгуулагдаж байжээ.  
15:41 2023/12/22
 Чуулганаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төслийн хэлэлцүүлгийг үргэлжлүүллээ.  Чуулганы Пүрэв гарагийн (2023.12.21) үдээс өмнөх нэгдсэн хуралдаанаар тус тогтоолын төслийг хэлэлцэх үеэр АН-ын бүлэг нэг хоногийн завсарлага авсан юм. Завсарлагын хугацааг сунгах талаар УИХ-ын гишүүн О.Цогтгэрэл санал хэллээ. Тэрбээр “УИХ-ын сонгуулийн санал авах өдөр нь Баасан гараг байгааг дэмжихгүй байгаа учраас зөвшилцөхөөр завсарлага авсан. Сонгуулийг шинэ тогтолцоогоор явуулах гэж байна. Иргэд төрөө сонгон байгуулах үйл хэрэгтээ оролцох бололцоог бүрдүүлэх үүднээс санал өгөх өдрийг Баасан гарагаас өөр ажлын аль нэг өдөрт шилжүүлэх нь зүйтэй. Төр барих эрхээ шилжүүлэх сонгуульдаа иргэд оролцох, иргэдийн сонгуулийн ирц өндөр байх нь зүй ёсных гэж үзсэн. Тиймээс холбогдох хууль тогтоомжид нийцүүлэн завсарлагын хугацааг гурав хоногоор сунгуулах хүсэлтэй байна” гэв. Чуулганы хуралдааны дэгийн тухай хуулийг үндэслэн завсарлагын хугацааг гурав хоногоор сунгалаа.","
    Б.МАНЛАЙ, IKON.MN
  ",О.Цогтгэрэл: УИХ-ын сонгуулийн санал авах өдөр нь Баасан гараг байгааг дэмжихгүй
12/21/2023 14:37:00,"Нүүрсний асуудлаарх сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн талаар мэдээлэлтэй танилцаж байна.",https://ikon.mn//n/31af,"Нүүрсний асуудлаарх нотлох баримтыг шинжлэн судлах сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн талаар мэдээлэлтэй танилцаж байна.  Тавантолгой-Гашуунсухайт чиглэлийн төмөр замын төслийг хэлэлцэхэд гэрчээр Бодь группийн Төлөөлөн Удирдах Зөвлөлийн дарга Д.Баясгалан ирсэн бол Бодь интернэшнл компанийн Гүйцэтгэх захирал А.Амундра ирсэнгүй. Тавантолгой-Гашуунсухайт чиглэлийн төмөр замын төслийн талаарх шинжээчийн дүгнэлтэд ""Тавантолгой төмөр зам"" ХХК, ""Бодь интернэшнл"" ХХК нь Тавантолгой-Гашуунсухайт чиглэлийн төмөр замын ажлыг санхүүжүүлэх, төмөр замын барилгын ажлыг эхлүүлэх, цаашдын хамтын ажиллагааны хэлбэрийг тодорхойлох зорилгоор 2019 оны дөрөвдүгээр сарын 16-ны өдөр санамж бичиг байгуулсан байна гэв. Мөн шинжээч ""Засгийн газрын 2019 оны долдугаар 24-ний өдрийн 304 дүгээр тогтоолоор ""Тавантолгой төмөр зам"" ХХК-ийн хувьцааны 66 хувийг ""Эрдэнэс Тавантолгой"" ХК-д, 34 хувийг ""Монголын төмөр зам"" ТӨХК-д эзэмшүүлж, төмөр замын суурь бүтцийн барилгын ажлын зөвшөөрлийг ""Тавантолгой төмөр зам"" ХХК-д олгож, барилгын ажлыг 2019 оны наймдугаар сарын 15-ны өдрөөс эхлэн үргэлжлүүлж, 2021 онд ашиглалтад оруулахыг ЗТХ-ийн сайд, УУХҮ-ийн сайд нарт үүрэг болгожээ. Улмаар ""Тавантолгой төмөр зам"" ХХК-ийн Төлөөлөн Удирдах Зөвлөл(ТУЗ)-ийн 2019 оны есдүгээр сарын 9-ний өдрийн хурлаар Ерөнхий гүйцэтгэгч сонгосон талаар Гүйцэтгэх захирал Н.Удаанжаргал танилцуулж, Тавантолгой-Гашуунсухайт чиглэлийн төмөр замын бүтээн байгуулалтын ажлын зураг төсөл, худалдан авалт, барилга угсралтын ерөнхий гүйцэтгэгчийн ЕРС гэрээг ТЭЗҮ /АЕСОМ/-Д заасан дүнгээр ""Бодь интернэшнл"" ХХК-тай хэлцэл хийж, гэрээ байгуулахыг ТУЗ-ийн гишүүд санал нэгтэйгээр дэмжсэн байна. ТУЗ-ийн 2019 оны 16 дугаар тогтоолд Ерөнхий гүйцэтгэгчтэй гэрээ байгуулах зөвшөөрч, ТЭЗҮ-ийн дүнгээс давсан зайлшгүй шаардлагатай нэмэлт ажлын гэрээг тодотгосон ТЭЗҮ-ээр тодорхойлсон дүнгээр гэрээнд нэмэлт, өөрчлөлт оруулах замаар байгуулж ажиллахыг зөвшөөрчээ. ""Тавантолгой төмөр зам"" ХХК нь ""Бодь интернэшнл"" ХХК-аас 2019 оны аравдугаар сарын 23-ны өдөр ирүүлсэн нэхэмжлэх №58-д 107,172,251 ам.доллар буюу 2019 оны есдүгээр сарын 9-ний өдрийн Монголбанкны албан ханш болох 2,671.57 төгрөгөөр тооцож 286,318,170,604 төгрөг гэж тусгасан урьдчилгааг 2019 оны арваннэгдүгээр сарын 13-ны өдөр шилжүүлсэн байна. ""Эрдэнэс Тавантолгой"" ХК болон ""Бодь интернэшнл"" ХХК-ийн төслийн санхүүжилтийн гэрээнд 2020 оны зургаадугаар сарын 10-ны өдөр оруулсан нэмэлт өөрчлөлтөд дээрх гадаад валютын ханшийн зөрүүний алдагдал 1.2 сая ам.долларыг ""Эрдэнэс Тавантолгой"" ХК нүүрсээр төлж барагдуулахыг талууд зөвшөөрсөн байна. Энэ нь ""Эрдэнэс Тавантолгой"" ХК, ""Тавантолгой төмөр зам"" ХХК дотоодын хуулийн этгээд болох ""Бодь интернэшнл"" ХХК-тай гэрээ байгуулахдаа гадаад валютын ханшийн эрсдэлийг зохистой удирдаж чадаагүйг харуулж байна"" гэлээ.  Талууд ТЭЗҮ-ийн тодотголд үндэслэн ажлын дүнг 213.4 сая ам.доллароор нэмэгдүүлж, нийт 1 тэрбум ам.доллар болгох нэмэлт өөрчлөлт оруулах тухай гэрээг 2020 оны тавдугаар сарын 18-ны өдөр байгуулсан"" хэмээв.","
    Г.Мөрөн, iKon.mn
  ","ШИНЖЭЭЧ: ""Бодь интернэшнл"" нь төмөр замын төсөлд гаднаас хөрөнгө босгож зарцуулсан эсэх нь тодорхойгүй"
12/21/2023 14:20:00,"Нүүрсний асуудлаарх хоёр дахь шатны сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн мэдээлэлтэй танилцаж, гэрчүүдээс асуулт асууж, хариулт авч байна.",https://ikon.mn//n/31ad,"Нүүрсний асуудлаарх хоёр дахь шатны сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн мэдээлэлтэй танилцаж, гэрчүүдээс асуулт асууж, хариулт авч байна. Эдгээр төслийн нэг нь Богдхан төмөр зам юм. Төслийг хэрэгжүүлэх санхүүжилтийн хүрээнд байгуулсан нүүрс нийлүүлэх гэрээний асуудлаар шинжээч дүгнэлтээ танилцуулав. Дүгнэлтэд ""Эрдэнэс Тавантолгой"" ХК-ийн Төлөөлөн Удирдах Зөвлөлийн 2022 оны зургаадугаар сарын 3-ны өдрийн 28, 7-ны өдрийн 31 тоот тогтоолуудаар их хэмжээний хэлцэл хийх эрхийг Б.Ганхуяг захиралд олгосон байна. Энэ хүрээнд туннель, эстакадан гүүр байгуулахад шаардагдах 734 сая ам.долларын санхүүжилтийг нүүрс урьдчилан борлуулах болон бусад хэлбэрээр санхүүжүүлэх гурван талт гэрээ байгуулах эрхийг олгосон. Энэ хүрээнд 2022 оны зургаадугаар сарын 27-нд гэрээ байгуулагдсан гэжээ. Шинжээч ""Нүүрс нийлүүлэх гэрээ нь ""Эрдэнэс Тавантолгой"" ХК болон Бодь группийн хооронд байгуулагдаж, хамгийн багадаа таван жил үргэлжилнэ гэжээ. Гэрээний төлбөрт мөнгөөр 43 тэрбум төгрөг, нүүрсээр 88.2 тэрбум төгрөгийг төлсөн. Одоогоор ямар ч гүйцэтгэл байхгүй. Түүнчлэн гэрээ байгуулахдаа 13 хувийн хөнгөлөлт үзүүлсэн байна. Тухайн үед үнэ баталгаажуулах хуудас дээр 3, 4 дүгээр давхаргын коксжих нүүрсний үнэ 130.66 ам.доллар гэж байсан. Харин гэрээг байгуулахдаа 13 хувийн хөнгөлөлт үзүүлснээр 113.46 ам.доллар болгожээ. Энэхүү хөнгөлөлтийн улмаас дөрвөн сая ам.доллар алдсан"" гэв. Шинжээч дүгнэлтээ танилцуулсны дараа Сонсгол даргалагч Б.Энхбаяр Хянан шалгах түр хорооноос шаардсан материалыг өгөхдөө Бодь групп хойрго хандсаныг шүүмжлэв. Тэрбээр ""Материалыг өчигдөр 21:30 цагийн үед ирүүлсэн байна. Өнөөдөр танай компанийн асуудал яригдаж байхад урд өдрийнх нь 21:30 цагт өгч байгаа юм. Хэнийг доромжлоод байгаа юм. Ирүүлэхдээ гэрээний мөнгөн дүнг даруулсан, дамжуулан гэрээнүүдээ бүгдийг нь нууцалсан байна"" гэсэн юм.  Түүнчлэн гишүүд асуулт асууж, гэрчүүдээс хариулт авах үеэр УИХ-ын гишүүн Б.Энхбаяр ""Д.Баясгалан бол Монголын хуулийг шүүхтэй нь, төртэй нь худалдаад авчихсан гэж итгэчихсэн хүн байгаа. Намайг анх УИХ-ын гишүүнээр томилогдоход Улсын Дээд Шүүхийн шүүгчээр өөрийнхөө хуульчийг нэр дэвшүүлчихсэн явсан. Бид таслан зогсоож байсан. 13 хувийн хөнгөлөлт үзүүлсэн гэдэг чинь авлига"" гэв. УИХ-ын гишүүн Т.Доржханд ""Монгол Улс 2016 оны үе хүртэл нэг хаантай гээд л, барааг нь үзчхээд үхэх юмсан гээд Ц.Нямдорж гэж хүн хараад байсан. Тэр нь Худалдаа Хөгжлийн Банкны эзэн Д.Эрдэнэбилэг гэж хүн байсан. Түүнээс хойш дараагийн нэг хаан гараад иржээ гэж харагдаад байна. Тэр нь Голомт банкны эзэн, ""Бодь""-ийн эзэн Д.Баясгалан гэж хүн. Түрүүн хэлсэнчлэн хууль, шүүхтэй нь худалдаж авах ажлаар явсан байна. Монголын эдийн засгийг банкирууд нь базаад тэнд уул уурхай хийдэг, энэ талд төмөр зам барьдаг гээд энэ чинь дэлхийн түүх. Солонгост яг ингэж явж байсан, ийм үед авлига, хээл хахууль гаарч байсан. Африк, Латин Америкийн түүхүүд ингэж явдаг. Одоо үүнийг таслан зогсоох цаг нь болсон байх"" гэв. ВИДЕО:","
    Б.Бадамгарав, IKon.mn
  ",Т.Доржханд: Д.Эрдэнэбилэгээс хойш дараагийн нэг хаан гараад иржээ гэж харагдаад байна. Тэр нь Д.Баясгалан
12/21/2023 12:00:00,Оранагийн гэрээг батлахаар ирсэн Францын сайд Монголд буулгүйгээр буцсан байна гэх агуулгатай мэдээлэл олон нийтийн сүлжээнд тархаад байна.,https://ikon.mn//n/31a1,"Оранагийн гэрээг батлахаар ирсэн Францын сайд Монголд буулгүйгээр буцсан байна гэх агуулгатай мэдээлэл олон нийтийн сүлжээнд тархаад байна. Үнэхээр ийм явдал болсон эсэхийг Франц Улсаас Монгол Улсад суугаа ЭСЯ-наас тодруулахад ""Францын сайд Монгол Улсад буулгүйгээр буцсан гэдэг бол ташаа мэдээлэл юм. Францын сайдын айлчлал хойшилсон болно. Энэ жил хоёр улсад хийгдсэн ерөнхийлөгч нарын төрийн айлчлалын дараагаар Франц, Монголын ерөнхийлөгч нар хоорондоо холбоотой байгаа"" гэв. БНФУ-ын Гадаадын худалдаа, хөрөнгө оруулалт, гадаад дахь франц иргэдийг хариуцсан сайд манай улсад айлчлан ирэх бөгөөд хугацааг түр хойшлуулсан байна. Энэ оны аравдугаар сард ерөнхийлөгч У.Хүрэлсүх Франц улсад айлчлах үеэр ""Орано майнинг"" компанитай уран олборлох 1.6 тэрбум ам.долларын хөрөнгө оруулалтын гэрээнд тусгах заалтуудыг эцэслэн тохирч, протоколыг баталсан билээ.","
    Б.МАНЛАЙ, IKON.MN
  ",ЭСЯ: Францын сайдын айлчлал хойшилсон болно
12/21/2023 08:24:00,"Улсын Их Хурлын Төрийн байгуулалтын байнгын хорооны өчигдөр болсон хуралдаанаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” УИХ-ын тогтоолын төслийг хэлэлцэв.",https://ikon.mn//n/319b,"Улсын Их Хурлын Төрийн байгуулалтын байнгын хорооны өчигдөр болсон хуралдаанаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” УИХ-ын тогтоолын төслийг хэлэлцэв. Хэлэлцэж буй асуудалтай холбогдуулан УИХ-ын гишүүд асуулт асууж, байр сууриа илэрхийлсэн. УИХ-ын гишүүд УИХ-ын сонгуулийг зургаадугаар сарын 28-ны Баасан гарагт биш 26-ны Лхагва гарагт явуулбал зохистой гэсэн саналаа илэрхийлээд, гадаад байгаа иргэдийн санал өгөх өдрүүдийг иргэд өөр хот, мужаас ирж саналаа өгөхийг бодолцох, амралтын өдрүүдээр санал өгөх боломжийг олгох нь зүйтэй хэмээсэн. Мөн саналын хуудаст өмнөхөөс олон нэр бичигдэх болохоор иргэд хугацаандаа багтан сонгууль өгч амжихгүй байж мэдэх учир санал авах өдрийг уртасгах боломжтой эсэх, сонгуулийн санал авах машин тэрхүү саналын хуудсыг унших боломжтой эсэх талаар асууж, саналаа илэрхийлсэн.   Сонгуулийн Ерөнхий Хороо(СЕХ)-ны дарга П.Дэлгэрнаран гадаадад байгаа иргэдээс санал авах өдрийг зургаадугаар сарын 20, 21, 22, 23-ны өдрүүдэд буюу Пүрэв гарагт эхлээд Даваа гарагт хуульд заасны дагуу дөрвөн өдөр үргэлжлээд дуусахаар, УИХ-ын ээлжит сонгуулийн санал авах өдрийг зургаадугаар сарын 26-ны өдөр байхаар тооцож санал өгсөн хэмээн хариулсан. Санал авах хуудаст олон нэр бичигдэх тул сонгогчид саналаа өгөхдөө ойлгохгүй байх зэрэг хүндрэл үүсэх магадлалтай. Тийм учраас саналаа хэрхэн өгөх арга, зөвлөмжүүдийг өгөх ажлыг сайн зохион байгуулна гэж СЕХ-ны дарга нэмж хариулаад, санал тоолох техникийн хувьд асуудалгүй, бүгд бэлэн болсон хэмээсэн. Иргэдийн санал өгөх хугацаа бага зэрэг уртасна гэж тооцоод олон сонгогчидтой хэсгүүдийн хороодод хоёр төхөөрөмжийг зэрэг тавьж ажиллуулна гэж тооцож байгаа гэлээ. Эцэст нь тогтоолын төслийг дэмжье гэсэн саналын томьёоллоор санал хураалт явуулахад хуралдаанд оролцсон гишүүдийн олонх дэмжиж, Байнгын хорооны санал, дүгнэлтийг чуулганы нэгдсэн хуралдаанд танилцуулахаар тогтов гэж Улсын Их Хурлын Хэвлэл мэдээлэл, олон нийттэй харилцах газраас мэдээллээ.","
    Г.Мөрөн, iKon.mn
  ",УИХ-ын сонгуулийг 2024 оны зургаадугаар сарын 26-ны Лхагва гарагт зохион байгуулахаар төлөвлөв
12/21/2023 08:00:00,-Төрийн байгуулалтын Байнгын хорооны өчигдрийн хуралдаанаар 2024 оны Улсын Их Хурал(УИХ)-ын ээлжит сонгуулийн тойргийг шинэчлэн тогтоох асуудлыг хэлэлцжээ.,https://ikon.mn//n/319c,"Төрийн байгуулалтын Байнгын хорооны өчигдрийн хуралдаанаар 2024 оны Улсын Их Хурал(УИХ)-ын ээлжит сонгуулийн тойргийг шинэчлэн тогтоох асуудлыг хэлэлцжээ.  Ирэх сонгууль олон мандаттай бүсчилсэн тойргоор зохион байгуулагдана. Бүсчилсэн тойргийн зураглалаас харвал орон нутагт 2-4 аймгийг нэгтгэж, томсгосон нэг тойрог болгож байна. Тухайлбал баруун, төв, зүүн, говийн бүс гэх мэтээр газар зүйн байршлаар нь хуваасан байна.  Харин Баян-Өлгий аймгийг л тусад нь нэг тойрог болгожээ.   Энэ тухай УИХ-ын дарга Г.Занданшатар ""Монгол Улс нэгдмэл нэг улс. Баян-Өлгий аймаг бол Монгол Улсын нэг аймаг. Баруун таван аймгийн нэг бөгөөд хэзээ ч салж болохгүй Монгол Улсын нутаг дэвсгэрийн хэсэг. Гэхдээ ингэж салгаж байгаа нь ямар нэг байдлаар тусдаа болгож байгаа хэрэг биш. Энэ бол хүний эрхийн үүднээс үндэсний цөөнхийн төлөөллийг хангахын тулд юм. Хэрэв баруун бүсийн нэг аймаг болоод орчихвол Баян-Өлгийн төлөөлөл байхгүй болж, цөөнхийн төлөөлөл хангагдахгүй учраас жендэрийн квот тогтоодог шиг квот тогтоож өгч байна гэсэн үг.  Нэг бүс дотор үндэстэн хоорондын зөрчил гарах эрсдэл байдаг. Ямар нэг байдлаар улс төрийн болон газар нутгийн эрх өгч байгаа асуудал огт биш бөгөөд үндэсний цөөнхийн эрхийг хангаж, хүндэтгэж квот хангаж байгаа шалгуур үзүүлэлт юм"" хэмээх тайлбараа өчигдөр Байнгын хорооны хуралдааны үеэр илэрхийллээ.  Нийслэлийн тухайд Баянзүрх, Баянгол, Хан-Уул, Сонгинохайрхан дүүрэг тусдаа нэг, нэг тойрог байх бол Сүхбаатар болон Чингэлтэйг нэгтгэж нэг тойрог болгох гэж байна. Мөн алслагдсан дүүргүүд буюу Багануур, Налайх, Багахангайг нэгтгэхээр төлөвлөжээ.  Монголчууд 2024 онд мажоритар, пропорционал хосолсон системээр нийт 126 хүнээр өөрсдийгөө төлөөлүүлэхээр сонгоно. ","
    Б.Бадамгарав, IKon.mn
  ","СОНГУУЛЬ: Баян-Өлгийгөөс бусад аймгийг бүсчлэн нэгтгэж, нийт 13 том тойрогтой байхаар тооцжээ"
12/20/2023 13:25:00,"УИХ-ын Хянан шалгах түр хорооны нотлох баримтыг шинжлэн судлах ""Нүүрсний"" хоёр дахь сонсгол гурав дахь өдрөө үргэлжилж байна. Өнөөдрийн эхний сэдвээр “Тавантолгой түлш"" ХХК болон төсвийн шинжтэй санхүүжилтийн талаарх мэдээллийг сонссон юм.",https://ikon.mn//n/318s,"УИХ-ын Хянан шалгах түр хорооны нотлох баримтыг шинжлэн судлах ""Нүүрсний"" хоёр дахь сонсгол гурав дахь өдрөө үргэлжилж байна. Өнөөдрийн эхний сэдвээр “Тавантолгой түлш"" ХХК болон төсвийн шинжтэй санхүүжилтийн талаарх мэдээллийг сонссон юм.  Энэ үеэр тус компанийн нүүрс баяжуулах үйлдвэрийн талаар Шинжээч ""2022 оны дөрөвдүгээр сарын 20-ны өдөр Худалдаа хөгжлийн банк дахь ""Тавантолгой Түлш"" ХК-ийн дансанд 34.5 тэрбум төгрөг шилжүүлснээс 1,544 удаагийн гүйлгээгээр тээврийн зардалд 17 тэрбум төгрөгийг зарцуулсан. Үлдсэн мөнгийг шатахуун, шуудай, барьцалдуулагч гэсэн төлбөрт зарцуулсан байна"" хэмээн танилцуулав.  УИХ-ын гишүүн М.Оюунчимэг: Сайжруулсан шахмал түлшний технологийг шинэчилж баяжуулах үйлдвэр барихаар болсон. Нүүрс баяжуулах үйлдвэр болон коксын үйлдвэрийн барилга байгууламжийн бүтээн байгуулалтад ""Эрдэнэс Тавантолгой"" ХК-аас 113 тэрбум төгрөгийн санхүүжилт авсан байна. Үүнээс 2022 оны 83 тоот гэрээгээр 73 тэрбум төгрөгийг мөнгөн дүнгээр, гурван тэрбумыг нүүрсээр гэсэн санхүүжилт олгосон байгаа юм. 34 тэрбум төгрөгийг санхүүжилтийг зориулалтын дагуу ашигласан. Харин 43 тэрбум төгрөгийг гэрээнд заагдаагүй буюу юунд зарцуулсан байхгүй байна. Энэ мөнгө хаашаа явсан бэ. Уг нь тэр мөнгөөр чинь баяжуулах үйлдвэр барьсан бол утаа хортой болох ёсгүй байсан. Гэтэл та нар бүтээн байгуулалтын зогсоочихсон. Сүүлдээ Хятадаас хагас кокс аваад туршилт хийх тухай яриад 137 тэрбум төгрөгийг төсөв дээр суулгуулах гэж байхад зогсоосон.  ""Тавантолгой Түлш"" ХХК-ийн Санхүү эдийн засгийн газрын дарга А.Батзориг: Өмнө нь зуны улиралдаа амраад есдүгээр сарын 15-аас үйлдвэрлэл явдаг байсан. 2022 онд Засгийн газар тогтоол гарч 200,000 тонн түлшийг зуны улиралд бүрдүүлэхээр болсон. Үүнтэй холбогдуулж ЭТТ ХК-аас санхүүжилт авах шаардлага үүссэн. Тус гэрээний дагуу бэлэн байсан төслийн санхүүжилтийн мөнгийг үндсэн үйл ажиллагаанд зарцуулаад дараа нь шилжүүлэг хийхээр Ц.Даваацэрэн болон Б.Ганхуяг захирал хоёр тохирсон байсан. Үүнийгээ эргэж залруулах ажил хийгээгүй. Гэхдээ баяжуулах үйлдвэрийн төсөл хэвийн явагдаж байгаа.  УИХ-ын гишүүн М.Оюунчимэг: Та хэвийн явж байгаа хэмээн худлаа ярьж байна. 34 тэрбум төгрөгийн санхүүжилтийг өөр данс руу шилжүүлсэн гэсэн баримт байна.  ""Тавантолгой Түлш"" ХХК-ийн гүйцэтгэх захирал асан М.Ганбаатар: Би гүйцэтгэх захирлаар ажиллаж байх үед нүүрс-химийн болон баяжуулах үйлдвэрийн төслийн санхүүжилт орж ирээгүй. Зөвхөн ТЭЗҮ-ийг нь хийгээд ажлаа хүлээлгэж өгсөн.  ""Тавантолгой Түлш"" ХХК-ийн ерөнхий менежер Ц.Алтансүх: Гэрээ байгуулах үед Зүүн үйлдвэрийн хашаан дотор металлургийн кокс болон нүүрс баяжуулах үйлдвэрийн ажил явж байсан. Гэвч Засгийн газрын тогтоолоор өөрчлөгдөж баяжуулах үйлдвэр баригдах шийдвэр нь үлдсэн. Дараа нь нүүрс химийн үйлдвэрийг Багануурын уурхайн талбай дээр барихаар шийдвэр гарсан.  Баяжуулах үйлдвэрийн хувьд ус, төмөр зам, цахилгаан гэх мэт ажилд 40 орчим тэрбум төгрөгийг зарцуулж, гэрээ нь хийгдсэн. Мөн аудитын дүгнэлттэй холбоотой баяжуулах үйлдвэрийн ажил түр зогссон. ","
    Н.Эрхбаяр, iKon.mn
  ",М.Оюунчимэг: Та ₮34 тэрбумыг өөр данс руу шилжүүлжээ М.Ганбаатар: Намайг ажиллах үед нүүрс баяжуулах үйлдвэрийн мөнгө орж ирээгүй
12/19/2023 19:00:00,"Нүүрсний асуудлаарх хоёр дахь шатны сонсголын өнөөдрийн хуралдаанаар ""Эрдэнэс Тавантолгой"" ХК-ийн уулын ажлын төлбөрөө нүүрсээр барагдуулахаар хийсэн гэрээнүүдийн асуудлыг хөндөн ярилаа.",https://ikon.mn//n/3186,"Нүүрсний асуудлаарх хоёр дахь шатны сонсголын өнөөдрийн хуралдаанаар ""Эрдэнэс Тавантолгой"" ХК-ийн уулын ажлын төлбөрөө нүүрсээр барагдуулахаар хийсэн гэрээнүүдийн асуудлыг хөндөн ярилаа.  Ингэхдээ Төлөөлөн Удирдах Зөвлөл(ТУЗ)-ийн шийдвэрт тусгагдаагүй, хуульд ийм төрлийн зүйл заалт байхгүй ч гэрээ хийхдээ 4-12 хувийн хөнгөлөлт үзүүлснээр 76 сая ам.долларын асуудал яригдаж байгааг Сонсгол даргалагч Б.Энхбаяр онцолсон юм.  Энэ асуудлаар холбогдох гэрчүүдээс асуулт асууж, хариулт авлаа.  Сонсгол даргалагч Б.Энхбаяр: - ""Эрдэнэс Тавантолгой"" ХК уулын ажлаа нүүрсээр хийдэг. Бартерийн гэрээ маягтай. Энэ гэрээн дээр урьдчилгаа авах тухай байхгүй, шууд нүүрсээр хийдэг. Ямарваа хэмжээний хөнгөлөлт үзүүлэх тухай бас байхгүй. Гэтэл яг гэрээгээ байгуулахдаа хөнгөлөлт үзүүлдэг. Хамгийн ихдээ 12 хувийн хөнгөлөлт үзүүлж байна. Б.Серикжан даргаас асууя. Та ""Шилийн сайн эр"" гэдэг шиг газар шороо эх орон гээд улс төрийн мэдэгдэл шиг юм хийгээд суугаад байгаа шүү дээ? Та хөнгөлөлт үзүүлдэггүй, үнэ хариуцдаггүй л гээд байсан. Гэтэл гэрээ байгуулахдаа хөнгөлөлт үзүүлээд, хөнгөлөлт үзүүлсэн дүнг нь тооцохоор 76 сая ам.доллар байна. Энэ цаашаа гэмт хэргийн шинжтэй асуудал руу орно шүү. Яагаад гэхээр хөнгөлөлт үзүүлэх талаар хуульд байхгүй, ТУЗ-ийн шийдвэр ч алга. Тэгсэн хэр нь ийм их мөнгөний асуудал яригдаж байна. Тайлбар хэлнэ үү? ""Эрдэнэс Тавантолгой"" ХК-ийн Маркетингийн газрын ахлах мэргэжилтэн асан Б.Серикжан: - Миний хувьд тухайн үед хөнгөлөлт үзүүлж байхад ямар нэг шийдвэр гаргах түвшний хүн биш байсан. Хөнгөлөлт үзүүлэхдээ ТУЗ-ийн тогтоолыг үндэслэсэн байгааг шинжээч хэлсэн. Надад түүнээс илүү мэдээлэл байхгүй. Уучлаарай. (Түр хорооны гишүүд инээлдэв) Сонсгол даргалагч Б.Энхбаяр: Харин ингээд байгаа юм. Тэгвэл шинжээчээс л асууя. Б.Серикжан даргаас ирэх хариултыг мэддэг болчихлоо. Үнэхээр хэлсэнчлэн хөнгөлөлт үзүүлэх шийдвэртэй байсан юм уу, үүнийг хэн шийдээд байгаа юм бэ. Хэдэн хувиар хөнгөлөхийг хэн шийдээд байгаа юм гэдэг асуудал байна. Жишээлбэл заримд нь 6, заримд нь 4 хувиар хөнгөлөөд заримыг нь бүр 12 хувиар хөнгөлж байна. Энэ хувиудын цаана олон сая ам.долларын асуудал бий.  Шинжээч: Уулын ажлын төлбөрийг нүүрсээр барагдуулахтай холбоотой нүүрс худалдах, худалдан авах гэрээнүүдийг ерөнхийд нь хараад тухайн гэрээг боловсруулсан, санал өгсөн, гарын үсэг зурсан холбогдох гэрчүүдийг дуудсан боловч тэр хүмүүсээс зөвхөн Гэрээ, эрх зүйн асуудал хариуцсан н.Цолмон захирал ирсэн байна. Иймд Цолмон захирлаас тодруулах нь зүйтэй болов уу. Учир нь худалдах, худалдан авах гэрээн дээр ямар үндэслэлээр 4-12 хувийн хөнгөлөлт үзүүлж байгааг дурдаагүй, үнийг тухайн улирлын индекс тэд байгаагаас тэд болгон хөнгөлж байна гэсэн утгаар оруулсан байсан. ""Эрдэнэс Тавантолгой"" ХК-ийн Гэрээ, эрх зүйн хэлтсийн дарга асан н.Цолмон: Гэрээ, эрх зүйн хэлтсийн даргаар би нэг жил гаруйн хугацаанд ажилласан. ""Эрдэнэс Тавантолгой"" ХК-д гэрээ байгуулахдаа тухайн асуудлыг хариуцсан газар, нэгж нь боловсруулаад, нөхцөлүүдээ тохирч оруулж ирдэг. Түүнийг нь Гэрээ, эрх зүйн хэлтэс болон холбогдох газар бүгд хянаад явдаг. Үнэ яаж тогтоосныг Гэрээ, эрхзүйн хэлтэс мэдэхгүй. Энэ бол Маркетинг борлуулалтын хэлтэс судалгаагаа хийж, үнээ тогтоогоод нөхцөлөө тохирч оруулж ирсэн асуудал. Сонсгол даргалагч Б.Энхбаяр: Тэгэхээр л Б.Серикжан дарга руу оччихоод байгаа юм. Гурав болон дөрөвдүгээр давхаргын коксжих нүүрсний хөнгөлөлтүүд байна. 4-12 хувийн хөнгөлөлт үзүүлнэ гээд тооцооллыг нь та хийчихсэн байгаа. Үүнийг л асуугаад байна.  ""Эрдэнэс Тавантолгой"" ХК-ийн Маркетингийн газрын ахлах мэргэжилтэн асан Б.Серикжан: Би үнийн тооцоолол хийдэг хүн. Ямар компанид ямар хэмжээний үнийн хөнгөлөлт үзүүлэх вэ гэдгийг би шийддэг хүн биш болохоор мэдэхгүй байна. Үнэхээр мэдээлэлгүй байна. Уучлаарай.  Сонсгол даргалагч Б.Энхбаяр: Би бол асууж дийлэхгүй юм байна. Өөр гишүүн асуух уу? Түр хорооны гишүүн Б.Жаргалмаа: Гэрээний эх бэлтгэлийг яг хэн хийдэг вэ. Хуулийн хэлтэс нь мэдэхгүй, тооцоолол хийсэн хүн нь мэдэхгүй гэхээр өнөөдөр хэн хариуцаад байна вэ? ""Эрдэнэс Тавантолгой"" ХК-ийн гүйцэтгэх захирлын үүрэг гүйцэтгэгч Х.Мөнхжаргал: Тавантолгой ордын хөрс хуулалтын ажил гүйцэтгэгч нартай байгуулсан гэрээний үндсэн гэрээнд захиалагч төлбөрийг төгрөгөөр төлөх бөгөөд шаардлагатай тохиолдолд гүйцэтгэгчтэй тохиролцсоны үндсэн дээр тухайн үеийн ханшаар бүтээгдэхүүнээр төлж болно гэж заасан байна лээ. Үүний дагуу уулын ажилтай холбоотой нүүрсээр төлбөр төлөх гэрээнүүд байгуулагдсан байна. Харин аравдугаар сарын 26-нд Бүрэн эрхт төлөөлөгч очсоны дараа нүүрсээр төлөх бүх гэрээг зогсоож, төлөгдөөгүй байсан төлбөрийг мөнгөөр төлсөн. ","
    Г.Мөрөн, iKon.mn
  ",Б.Энхбаяр: Би Б.Серикжан даргаас асууж дийлэхгүй юм байна
12/19/2023 17:54:00,"Хянан шалгах түр хорооны өнөөдрийн үдээс хойших ""Нүүрсний"" сонсголоор ""бусад гэрээ"" сэдвийн хүрээнд гэрчээр дуудсан хүмүүсийн мэдээллийг дарга н.Эрдэнэсамбуу танилцууллаа.",https://ikon.mn//n/3184,"Хянан шалгах түр хорооны өнөөдрийн үдээс хойших ""Нүүрсний"" сонсголоор ""бусад гэрээ"" сэдвийн хүрээнд гэрчээр дуудсан хүмүүсийн мэдээллийг Хянан шалгах түр хорооны ирц хариуцсан дарга н.Эрдэнэсамбуу танилцууллаа.  Тэрбээр ""Энэ сэдвийн хүрээнд нийт есөн гэрчийг дуудсан. УИХ-ын гишүүн асан Ж.Мөнхбатад энэ сарын 12-ны өдрийн 17:30 цагт цахимаар мэдэгдэх хуудсыг хүргүүлсэн. Эргэж холбоо бариагүй.  УИХ-ын гишүүн Т.Аюурсайханд энэ сарын 12-ны өдрийн 15:20 минутад мэдэгдэх хуудсыг цахимаар хүргүүлсэн. Эрүүл мэндийн шалтгаантай тул оролцох боломжгүй хүсэлтийг энэ сарын 18-ны өдөр ирүүлсэн"" хэмээн ярив.  Мөн Хянан шалгах түр хорооны дарга Б.Энхбаяр ""УИХ-ын гишүүн асан Ж.Мөнхбат нь Монгол улсын хилээр аравдугаар сард гараад орж ирээгүй гэсэн мэдээлэл байна"" хэмээн тодруулав. ","
    Н.Эрхбаяр, iKon.mn
  ","""УИХ-ын гишүүн асан Ж.Мөнхбат Монгол Улсын хилээр аравдугаар сард гараад орж ирээгүй"""
12/18/2023 17:56:00,"Хянан шалгах түр хорооны үдээс хойших хуралдаанаар олон улсын тээврийн хэрэгслийн ""С"" төрлийн зөвшөөрлийн бичигтэй холбоотой асуудлыг сонсох үеэр Зам, тээврийн хөгжлийн сайд асан А.Гансүх гэрчийн мэдүүлэг өглөө.",https://ikon.mn//n/316t,"Хянан шалгах түр хорооны үдээс хойших хуралдаанаар олон улсын тээврийн хэрэгслийн ""С"" төрлийн зөвшөөрлийн бичигтэй холбоотой асуудлыг сонсох үеэр Зам, тээврийн хөгжлийн сайд асан А.Гансүх гэрчийн мэдүүлэг өглөө.  Зам тээвэр, хөгжлийн сайд асан А.Гансүх: Гэрчийн мэдүүлэг өгөхөөс өмнө зарим нэг зүйлийг тодорхой болгосны дараа ярихгүй бол ойлгомжгүй зүйл гарах гээд байна. УИХ-ын Хянан шалгах түр хорооны хуулиар бол гэрч худал мэдүүлэг өгвөл хуулийн хариуцлага хүлээнэ. Тэгвэл шинжээч бас ийм үүрэгтэй байна шүү. Бүгдээрээ хариуцлага, үүргээ ойлгочхоод тайлбар өгсөн дээр байх.  Би 2012-2014 онд Зам тээвэр, хөгжлийн сайдаар ажилласан. Үүнээс хойш зургаан сайд солигдож долоо дахь нь ажлаа хийж байна. Тэр сайд нар хаана байна вэ. Цар тахлын үед хамгийн том хулгай гарсан гэсэн. Энэ үед хэн сайд байсан юм, хаана байна вэ. УИХ-ын гишүүн Б.Энхбаяр: Сонсголд гэрчээр хэнийг дуудах вэ гэдгийг та биш шинжээч нар мэднэ. 2016 оноос өмнөх бүх ""С"" зөвшөөрөл олгосон бүх баримт устгасан гэх асуудлаар таныг дуудсан. Та үүнд тайлбар хийнэ үү?  Зам тээвэр, хөгжлийн сайд асан А.Гансүх: Миний сайд байх үеийн 2013 оны 11 дүгээр тушаалыг Шинжээч буруу тайлбарлалаа. Энэ бол ""С"" зөвшөөрөл олгох тушаал биш. ""С"" зөвшөөрөл гэдэг чинь нүүрс зөө гэж олгодог зүйл ч биш ээ. Хүнд даацын тээврийн хэрэгсэл хил дамжихад стандартыг хангасан гэдгийг бататгаж буй зөвшөөрөл.  Миний тушаалаар Хятад-Монголын хооронд байнгын ачаа тээвэр гүйцэтгэхэд баримтлах болон гэрчилгээний шаардлага баталсан. Яам ""С"" зөвшөөрөл олгодоггүй. Зөвхөн бодлогын шийдвэр гаргадаг. Автотээврийн үндэсний төв өмнө нь яамны харьяа алба байсан. Үүнийг бие даасан үйл ажиллагаа явуулах боломжоор нь хангасан. 2012-2014 онд олгосон ""С"" зөвшөөрөл нүүрсний хулгай хийсэн эсэхийг Шинжээч нар ярьж өгөх байх.  УИХ-ын гишүүн Б.Энхбаяр: 2016 оноос өмнөх ""С"" зөвшөөрлийн материал нь байхгүй гэсэн бичгийг Хянан шалгах түр хороонд ирүүлсэн. Зам тээвэр, хөгжлийн яам болон Автотээврийн үндэсний төвд байхгүй гэхээр нь Архивын ерөнхий газарт хандсан. Гэтэл байхгүй гэсэн бичиг ирсэн. Таныг сайдаар ажиллаж байх үеийн материал байхгүй.  Гэтэл 2010-2016 онд долоон тэрбум төгрөгийн 310 мянган ""С"" зөвшөөрөл олгосон байгаа юм. Энэ үед ямар компанид ""С"" зөвшөөрөл олгосон баримт Монгол Улсад байхгүй.  Зам тээвэр, хөгжлийн сайд асан А.Гансүх: ""С"" зөвшөөрлийг олгох ёстой. Харин ч үүнийг олгохгүй бол хясан боогдуулсан гэмт хэрэг болно. Яагаад байхгүй буйг Автотээврийн үндэсний төв хариулж өгөөрэй.  УИХ-ын гишүүн Б.Энхбаяр: Автотээврийн үндэсний төв түүнийг устгачихсан юм уу?  Автотээврийн үндэсний төвийн дарга Н.Пунцаг: Тэр бичгийг устгах ямар ч шаардлага байхгүй. Тухайн үед манай төв орон нутгийн салбараараа дамжуулж ""С"" зөвшөөрлийг олгодог байсан. Автотээврийн үндэсний төв үйл ажиллагаа явуулахдаа хилийн бүс орж ажилладаггүй. ","
    Н.Эрхбаяр, iKon.mn
  ","А.Гансүх: Цар тахлын үед ""С"" зөвшөөрлийн хамгийн том хулгай гарсан гэсэн. Хэн сайд байсан юм, хаана байна вэ"
12/18/2023 16:11:00,"УИХ-ын Хянан шалгах түр хорооны нүүрсний сонсголын хоёр дахь үе шатны эхний өдөр ""Эрдэнэс Тавантолгой"" ХК-ийн нүүрсний тээвэртэй холбоотой компаниудын харилцаа хамаарлын талаар танилцуулж байгаа билээ.",https://ikon.mn//n/316n,"УИХ-ын Хянан шалгах түр хорооны нүүрсний сонсголын хоёр дахь үе шатны эхний өдөр ""Эрдэнэс Тавантолгой"" ХК-ийн нүүрсний тээвэртэй холбоотой компаниудын харилцаа хамаарлын талаар танилцуулж байгаа билээ.  Энэ үеэр УИХ-ын Ш.Адьшаагийн болон түүний туслах асан Ш.Мөнхцэцэгийн хамаарал бүхий компанийн талаарх мэдээллийг Шинжээч танилцуулсан юм. Үүнтэй холбогдуулан түүнээс Хянан шалгах түр хорооны дарга асуулт асуув.  УИХ-ын гишүүн ШАдьшаа: Энэ сонсголд ард түмэн, төрөө хүндлээд ирсэн. Би 2005 онд Монголын гаалиас гарч, 2020 онд УИХ-ын гишүүн болсон. Амьдрахын тулд энэ хугацаанд олон бизнес хийнэ. 2012 онд компани зарсны төлөө энд ирж шүүгдэнэ гэж бодсонгүй. УИХ-ын Хянан шалгах түр хорооны дарга Б.Энхбаяр: Би таныг хүндэтгээд яриулж байна. Таны үүсгэн байгуулсан компани, Жаргалсайхан гэдэг хүн жижиг ""Тавантолгой"" ХК-ийн ТУЗ-ийн гишүүн гэж гарсан, та энэ хүнтэй хамааралтай. Зөвлөхөөр ажиллаж байсан Ш.Мөнхцэцэгээ нүүрсний жагсаал болсноос хойш зургаа дахь хоногт чөлөөлсөн байна. Юунд сандраад зөвлөхөөсөө салав. Баригдаад илчлэгдэнэ гээд чөлөөлсөн юм уу. Үүнийгээ тайлбарла.  УИХ-ын гишүүн Ш.Адьшаа: Б.Энхбаяр аа харин чи сандраад байгаа юм биш үү. Ш.Мөнхцэцэгийн ямар компанитай байгааг нь харж зөвлөхөөрөө томилоогүй. Би хуулийн төсөл боловсруулах гэж зөвлөхөөр авсан. Арай л эрээ цээргүй зүйл болж байна. Тэр бол Ховд аймгийн бүсгүй гэдгийг бүгд мэднэ. Ийм утгагүй зүйлийг авч ирж яллах ажиллагаа явуулна гэдэг буруу. Б.Энхбаяр аа чи залуу сайд хүн.  2012 онд ""Алтанговь транс"" ХХК байгуулж ""Эрдэнэс Тавантолгой"" ХК-ийн анхны нүүрсийг талбайдаа буулгасан нь үнэн. Гэхдээ Ч.Жаргалсайхан болон Ч.Буянжаргал нарын ах дүү нарт бүх зүйлээ зарсан. Ингэж болохгүй юу. Хэрэв УИХ-ын гишүүн болсны дараа ийм зүйл хийсэн бол намайг яллах нь зөв өө Б. Энхбаяр аа. Би бусад компанийн талаар юу ч мэдэхгүй. Энэ ямар ажиллагаа болоод буйг гайхаж байна. Энэ бол шүүх хурал, мөрдөн шалгах ажиллагаа биш. Та нар андуурч байна. Би өглөө энд ирэхэд 10 компанитай болчихсон байна. Ер нь уул уурхайтай холбоотой нэг л асуудалд орооцолдвол Монголын ард түмнийг харах нүүргүй болно. ","
    Н.Эрхбаяр, iKon.mn
  ",Ш.Адьшаа: Өглөө сонсголд ирэхэд 10 компанитай болчихсон. Энэ ямар ажиллагаа болоод буйг гайхаж байна
12/18/2023 15:04:00,"МАН-ын Удирдах Зөвлөл болон МАН-ын бүлэг өнөөдөр хуралдаж, УИХ-ын 2024 оны сонгуулийг бүсчилсэн том тойргоор явуулах шийдвэр гаргаснаа зарлалаа. Ингэхдээ долоон бүсчлэл тогтоох аж.",https://ikon.mn//n/316f,"МАН-ын Удирдах Зөвлөл болон МАН-ын бүлэг өнөөдөр хуралдаж, УИХ-ын 2024 оны сонгуулийг бүсчилсэн том тойргоор явуулах шийдвэр гаргаснаа зарлалаа. Ингэхдээ долоон бүсчлэл тогтоох аж. Харин Баян-Өлгий аймгийг тусад нь нэг бүс болгох эсэх асуудлаар УИХ дахь МАН-ын бүлгийн дарга Д.Тогтохсүрэн ""Баян-Өлгий аймгийг тусад нь бүс болгох асуудлыг манай нам ярьж байгаа. Нэгдүгээрт үндэсний цөөнх. Үндэсний цөөнхийн төлөөллийг парламентад заавал оруулах олон улсын нийтлэг зарчимтай. Энэ зарчмын дагуу ярьж байгаа. Гэхдээ нөгөө намуудтай зөвшилцөж, ямар болохыг мэдэхгүй байна"" хэмээн тайлбарлав. Тэрбээр ""Бидний тогтоох бүсчлэл нь зөвхөн сонгууль явуулахад зориулсан тойргийн бүсчлэл юм. Аймаг, сум, баг хорооны үйл ажиллагаа хуулийн дагуу явагдана. Орон нутгийн эрх мэдэл, үйл ажиллагаанд сөрөг нөлөө үзүүлэхгүй""-г хэлсэн юм.","
    Б.МАНЛАЙ, IKON.MN
  ",Д.Тогтохсүрэн: Баян-Өлгий аймгийг тусад нь сонгуулийн бүс болгох асуудлыг манай нам ярьж байгаа. Бусад намтай зөвшилцөнө
12/18/2023 14:35:00,"МАН-ын бүлгийн ээлжит хурлаар 2024 оны УИХ-ын сонгуулийн тойрог байгуулж, мандат тогтоох асуудлыг хэлэлцлээ.",https://ikon.mn//n/316e,"УИХ дахь МАН-ын бүлгээс хэвлэлийн хурал зохион байгуулж, өнөөдөр хэлэлцсэн асуудлаа танилцууллаа. Бүлгийн дарга, УИХ-ын гишүүн Д.Тогтохсүрэн ""МАН-ын бүлгийн ээлжит хурлаар 2024 оны УИХ-ын сонгуулийн тойрог байгуулж, мандат тогтоох асуудлыг хэлэлцлээ. Өнгөрсөн долоо хоногт мөн бүлгийн хурлаар хэлэлцээд намын даргад чиглэл өгсөн. Парламентад суудалтай улс төрийн намуудтай бүсчилсэн тойрог байгуулах асуудлаар санал солилцож, зөвшилцөж ажиллах чиглэл гаргасан. Энэ дагуу парламентад суудалтай улс төрийн намууд тодорхой хүрээнд ярилцаж, зарим намуудын удирдах байгууллага хуралдаж, шийдвэр гаргасан байсан. МАН-ын Удирдах Зөвлөл өнөөдөр өглөө хуралдсан. МАН-ын бүлэг УИХ-ын 2024 оны сонгуулийг бүсчилсэн том тойргоор явуулах шийдвэр гаргалаа. УИХ-д суудалтай улс төрийн намууд бүсчилсэн сонгуулийн тойрог ямар байх, хэдэн мандаттай байх асуудлаар өнөөдрөөс уулзаж, зөвшилцөн саналуудаа тохиролцоно. Ингээд Төрийн байгуулалтын байнгын хороогоор хэлэлцэж, УИХ-ын чуулганаар энэ долоо хоногт багтаан шийднэ"" гэсэн мэдээллийг өглөө. Мэдээллийн дараа сэтгүүлчдийн асуултад хариулав.","
    Б.МАНЛАЙ, IKON.MN
  ","""МАН-аас УИХ-ын 2024 оны сонгуулийг бүсчилсэн том тойргоор явуулах шийдвэр гаргалаа"""
12/18/2023 13:57:00,УИХ дахь АН-ын бүлгээс өнөөдөр хэвлэлийн хурал зохион байгуулах үеэр Ардчилсан Эмэгтэйчүүдийн Холбооны/АЭХ/ тэргүүн Б.Жаргалан мэдээлэл өглөө.,https://ikon.mn//n/316b,"УИХ дахь АН-ын бүлгээс өнөөдөр хэвлэлийн хурал зохион байгуулах үеэр Ардчилсан Эмэгтэйчүүдийн Холбооны/АЭХ/ тэргүүн Б.Жаргалан мэдээлэл өглөө. Тэрбээр ""Өчигдөр буюу амралтын өдөр Засгийн газар, Нийслэлийн удирдлагаас тодорхой шийдвэрүүдийг гаргаж, сургуулийг цахимд шилжүүлж, дугаарын хязгаарлалтыг хавтгайруулсан шийдвэрүүд гарлаа. Иймд манай холбооноос Ерөнхий сайд Л.Оюун-Эрдэнэд шаардлага хүргүүлж байгаа юм"" гээд шаардлагыг уншиж танилцууллаа.","
    Б.МАНЛАЙ, IKON.MN
  ",Б.Жаргалан: PISA үнэлгээгээр монгол хүүхдүүд 2.5 жилийн хоцрогдолтой гарсан. Үүнийг даамжруулах шийдвэр гаргасан нь харамсалтай
12/18/2023 12:57:00,УИХ дахь Ардчилсан Намын бүлгээс өнөөдөр хэвлэлийн хурал зохион байгууллаа.,https://ikon.mn//n/3166,"УИХ дахь Ардчилсан Намын бүлгээс өнөөдөр/2023.12.18/ хэвлэлийн хурал зохион байгууллаа. АН-ын бүлгийн дарга, УИХ-ын гишүүн О.Цогтгэрэл ""Цаг агаар, эрчим хүч, бензин шатахуун, нийслэлтэй холбоотой хязгаарлалт зэрэг асуудалд байр сууриа илэрхийлье. Монгол Улс сүүлийн жилүүдэд эрх баригчдын бодлогын үр дүнд бүхий л салбарт хомсдолын социалист системд морилж байна. Бүх салбарт төр оролцдог болоод эхлэхээр бараа бүтээгдэхүүний хомсдол үүсдэг.  Эрх баригчдын зүгээс явуулж байгаа арга хэмжээ бодлогууд гоёор хэлбэл хачирхалтай. Өглөө нь эрчим хүч тасарна гэснээ орой нь тасрахгүй болчихлоо гэдэг. Бензин шатахуун тасрах чимээгээр хангалттай байгаа гэдэг, нэг сайд нь татвар нэмнэ гэхэд нөгөө нь нэмэхгүй гээд нэгдмэл бодлого алга. УИХ-ын дарга нь индэр дээрээс үл үзэгдэх далд хүчний тухай яриад иргэдээрээ таавар таалгаад сууж байна. Хотын дарга нь 12 цагийн дараа дүрэм журмыг өөрчилж тээврийн хэрэгслийг улсын дугаарын тэгш, сондгой хязгаарлалт хийнэ, сургууль хичээллүүлнэ, хичээллүүлэхгүй гэх юм.  Долоо болон сарын дараах асуудлыг төлөвлөмөөр байдаг. Монголын хөдөө аж ахуйд зарчмын шинэчлэл хийгдсэнгүй. Эрх баригч нам бизнесийн байгууллага уу. Гишүүдээ хоёр өрөө байраар шагнана гээд олон нийтийн сүлжээгээр цацагдаж байсан. Системийн авлига хомсдолын социализмаар илэрч гарч байна гэж үзэж байна"" хэмээн ярилаа.","
    Б.МАНЛАЙ, IKON.MN
  ","""Эрх баригч нам жирийн гишүүнээ байраар шагнана гээд цахим орчинд цацагдсан. Системийн авлига хомсдолын социализмаар илэрч байна"""
12/18/2023 12:18:00,Хянан шалгах түр хорооноос зохион байгуулж буй нотлох баримтыг шинжлэн судлах нүүрсний нээлттэй сонсголын хоёр дахь үе шат өнөөдөр (2023.12.18) эхэлнэ.,https://ikon.mn//n/315o,"
12:18 2023/12/18
 ""Эрдэнэс Тавантолгой"" ХК-ийн борлуулалтын талаарх оффтэйк гэрээний мэдээллийг ШИНЖЭЭЧ танилцуулсныг хүргэж байна.  Тэрбээр ""40 их наяд төгрөгийн хулгайг тооцоолохдоо нийт есөн оффтэйк гэрээг бүхэлд тооцсон байсан. Энэ нь нийт дүнг 39 тэрбум ам.доллар гэж тооцсон учир нэгжийн үнийг 50 ам.доллар гэж бодсон өндөр тоо байгаа. Нийт есөн гэрээг оффтэйк-т хамааруулсан. Үүнээс дөрөв нь борлуулалтынх байгаа юм. Тиймээс зөвхөн борлуулалтын дөрвөн оффтэйк гэрээг оруулж тооцсон. Үнийн зөрүүгийн тооцоололд оффтэйк гэрээний нөлөөлөл орсон байхад давхар тусад нь тооцож тооцооллын дүнг нэмэгдүүлсэн байна. Доорх дөрвөн гэрээний алдагдсан боломжийн зардал индексжүүлсэн дундаж үнээр тооцоход ойролцоогоор 330.5 сая ам.доллар болохоор байна"" гэв.  
09:55 2023/12/18
 
09:12 2023/12/18
 Хянан шалгах түр хорооноос зохион байгуулж буй нотлох баримтыг шинжлэн судлах нүүрсний нээлттэй сонсголын хоёр дахь үе шат өнөөдөр(2023.12.18) 10:00 цагаас эхэлнэ. Энэ удаагийн сонсголд 280-300 гаруй гэрчийг дууджээ. Гэрчүүдээс асуулт асууж, хариулт аван, гэрч, шинжээч, хянан шалгагчаас тайлбар авах юм. Өнөөдөр С зөвшөөрөлтэй холбоотой асуудал, ""Эрдэнэс Тавантолгой"" ХК болон ""Тавантолгой"" ХК-ийн тээврийн үйл ажиллагаа болон нүүрсний экспорт, Гааль хилийн цэргийн албан хаагч нартай холбоотой асуудлыг хэлэлцэх бөгөөд дараах хүмүүсийг гэрчээр дууджээ.  Сонсголын хоёр дахь үе шат таван өдөр үргэлжилнэ. 
09:55 2023/12/18
 
12:18 2023/12/18
 ""Эрдэнэс Тавантолгой"" ХК-ийн борлуулалтын талаарх оффтэйк гэрээний мэдээллийг ШИНЖЭЭЧ танилцуулсныг хүргэж байна.  Тэрбээр ""40 их наяд төгрөгийн хулгайг тооцоолохдоо нийт есөн оффтэйк гэрээг бүхэлд тооцсон байсан. Энэ нь нийт дүнг 39 тэрбум ам.доллар гэж тооцсон учир нэгжийн үнийг 50 ам.доллар гэж бодсон өндөр тоо байгаа. Нийт есөн гэрээг оффтэйк-т хамааруулсан. Үүнээс дөрөв нь борлуулалтынх байгаа юм. Тиймээс зөвхөн борлуулалтын дөрвөн оффтэйк гэрээг оруулж тооцсон. Үнийн зөрүүгийн тооцоололд оффтэйк гэрээний нөлөөлөл орсон байхад давхар тусад нь тооцож тооцооллын дүнг нэмэгдүүлсэн байна. Доорх дөрвөн гэрээний алдагдсан боломжийн зардал индексжүүлсэн дундаж үнээр тооцоход ойролцоогоор 330.5 сая ам.доллар болохоор байна"" гэв. ","
    Б.МАНЛАЙ, IKON.MN
  ",ШИНЖЭЭЧ: Нүүрс борлуулалтын дөрвөн оффтэйк гэрээний алдагдал нь $330.5 сая болж байна
12/15/2023 15:37:00,"Монгол Улсын Ерөнхийлөгч У.Хүрэлсүх Олон улсын эрүүгийн шүүхийн шүүгч Д.Эрдэнэбалсүрэнг хүлээн авч уулзан, баяр хүргэж амжилт хүсэв.",https://ikon.mn//n/314a,"Монгол Улсын Ерөнхийлөгч У.Хүрэлсүх Олон Улсын Эрүүгийн Шүүх(ОУЭШ)-ийн шүүгч Д.Эрдэнэбалсүрэнг хүлээн авч уулзан, баяр хүргэж амжилт хүсэв. ОУЭШ-ийн шүүгчээр сонгогдсон анхны монгол хүн болсон нь хувь хүний мэдлэг чадвар, хичээл зүтгэлээс гадна улс орны нэр хүнд олон улсын тавцанд өсөж, байр суурь бэхэжсэн, олон улсын байгууллагууд Монгол Улсад итгэж байгаагийн илрэл гэдгийг Ерөнхийлөгч тэмдэглэлээ. Мөн олон улсын эрх зүй, олон улсын эрүүгийн эрх зүйн үйл ажиллагаанд эх орноо төлөөлөн хувь нэмрээ оруулах өндөр хариуцлага ногдож байгааг онцолж, Монгол Улсын шүүхийн салбарт алтан үсгээр бичигдэх үйл явдал болсныг тодотгов. Ерөнхийлөгч У.Хүрэлсүх 2021 онд ОУЭШ-ийн шүүгчид монгол хүний нэрийг дэвшүүлэх санаачилга гаргаж, бэлтгэл хангах Ажлын хэсгийг Тамгын газрын дарга Я.Содбаатараар ахлуулан байгуулж ажиллуулсанд шүүгч Д.Эрдэнэбалсүрэн талархал илэрхийллээ. Цаашид эх орныхоо нэр хүндийг өндөрт өргөж, ёс зүйтэй, шударга ажиллана гэдгээ хэлэв. Шүүгч Д.Эрдэнэбалсүрэн нь АНУ-ын Нью-Йорк хотноо энэ сарын 4-14-ний өдрүүдэд болсон ОУЭШ-ийн Ромын дүрэмд Оролцогч талуудын Ассамблейн 22 дугаар чуулганы үеэр ОУЭШ-ийн шүүгчийн сонгуульд нэр дэвшин, 114 улсаас 81 санал авсан юм. Энэ удаагийн сонгуульд 13 улс өрсөлдсөнөөс эхний санал хураалтаар ялсан байна. Д.Эрдэнэбалсүрэн нь Дээд шүүхийн Эрүүгийн хэргийн танхимд 10 гаруй жил, эрүүгийн эрх зүй, эрүүгийн байцаан шийтгэх чиглэлээр 30 гаруй жил ажилласан юм. 18 шүүгчтэй ОУЭШ нь төрлөөр устгах, хүн төрөлхтний эсрэг, дайны, түрэмгийллийн гэмт хэргийг шүүн шийдвэрлэдэг, байнгын ажиллагаатай байгууллага. 123 улс баталсан ОУЭШ-ийн Ромын дүрэмд Монгол Улс 2002 онд нэгдэн орсон түүхтэй гэж Ерөнхийлөгчийн Тамгын Газраас мэдээлэв.","
    Г.Мөрөн, iKon.mn
  ",Олон Улсын Эрүүгийн Шүүхийн шүүгч Д.Эрдэнэбалсүрэнд Ерөнхийлөгч баяр хүргэлээ
12/15/2023 14:02:00,"Үдээс хойших хуралдаанаар “Монгол орны ойн сангийн төлөв байдал, болон “Тэрбум мод” үндэсний хөдөлгөөний явц, цаашид хэрэгжүүлэх арга хэмжээний талаар” Байгаль орчин, аялал жуулчлалын сайд Б.Бат-Эрдэнэ мэдээлэл өгч байна.",https://ikon.mn//n/3147,"
14:08 2023/12/15
 УИХ-ын намрын нэгдсэн чуулганы хуралдаан Төрийн ордонд эхэллээ.  Үдээс хойших хуралдаанаар “Монгол орны ойн сангийн төлөв байдал, болон “Тэрбум мод” үндэсний хөдөлгөөний явц, цаашид хэрэгжүүлэх арга хэмжээний талаар Байгаль орчин, аялал жуулчлалын сайд Б.Бат-Эрдэнэ мэдээлэл өглөө. Тэрбээр ""Монгол орны ой Сибирийн их тайга, Төв-Азийн хээр, цөлийн торгон заагт уур амьсгалын эрс тэс нөхцөлд тархан ургадаг. Тиймээс байгалийн аясаар тэлэн ургах боломж нэн хязгаарлагдмал, ой бүтээмж, өсөлтийн хувьд бага, ойн түймэр, хөнөөлт шавж, өвчин болон хүний үйл ажиллагааны сөрөг нөлөөлөлд хялбархан өртөмтгий эмзэг экосистем юм. Монгол Улсын ойн сан нутгийн хойд хэсгийг эзлэх шилмүүст, навчит ой, нутгийн өмнөд талын говь цөлийн бүсээр тархан ургах заган ойгоос бүрдэнэ. Үүний 74.6 хувийг навчит, шилмүүст ой, 25.3 хувийг заган ой эзэлдэг. Ойн сангийн талбай 2022 оны байдлаар 18,596.1 мянган га буюу нийт нутаг дэвсгэрийн 11.89 хувийг эзэлж байна. Ойн сангийн талбайг газрын төрлийн ангиллаар харвал: Аливаа улс орны ойн сангийн ойгоор бүрхэгдсэн талбайг нийт нутаг дэвсгэрт харьцуулж хувиар илэрхийлсэн үзүүлэлтийг ойрхог чанар гэдэг бөгөөд манай улсын энэ үзүүлэлт 8.07 хувь байна. Ойн сангийн 2022 оны талбайг 2020 оныхтой харьцуулахад ойгоор бүрхэгдсэн талбай 167.4 мянган га-аар нэмэгдэж, ойрхог чанарын эзлэх хувь 0.07 хувиар өссөн. Улсын хэмжээнд 2021-2022 онд 173 удаагийн ой, хээрийн түймэр гарч, 16 мянган га ой, 117 мянган га хээр, нийт 133 мянган га талбай өртжээ. Түймрийн улмаас 12.5 тэрбум төгрөгийн экологийн хохирол учирч, түймрийг унтраахад 360.9 сая төгрөгийн зардал гарч, нийт хохирол 13.2 тэрбум төгрөг болжээ.  Ойн сангийн нийт талбайн 6,642.6 мянган га буюу 35.7 хувь нь тусгай хамгаалалттай газар нутагт, 8,812.6 мянган га буюу 47.4 хувь нь бусад хамгаалалтын бүсэд, 3,141.1 мянган га буюу 16.9 хувь нь ашиглалтын бүсэд тус тус хамаарагдаж байна. Улсын хэмжээнд 651 ойн мэргэжлийн байгууллага үйл ажиллагаа явуулж байна. Ойн мэргэжлийн байгууллагууд үйл ажиллагаагаа хэрэгжүүлэхэд шаардлагатай зохих тооны мэргэжлийн мэргэшсэн ажилтан ажиллуулах болон орчин үеийн технологи, техник хэрэгсэлд хөрөнгө оруулах боломжгүй тул техник хэрэгслийг бие биеэс түрээслэх хэлбэрээр үйл ажиллагаа явуулж байна. Иймд эдийн засгийн VP ашгийг тооцон жижиг аж ахуйн нэгжийг нэгтгэх замаар тоог багасгаж, магадлан итгэмжлэлийн системд шилжүүлэн, орчин үеийн ойн техник худалдан авахад татаас өгөх, урт хугацааны зээл олгох зэргээр дэмжлэг үзүүлэх шаардлагатай байна. Монгол Улсын Ерөнхийлөгч эх дэлхий, байгаль орчноо хайрлан, зохицон амьдрах монгол уламжлал, зан заншлаа эрхэмлэн, дэлхийн уур амьсгалын өөрчлөлтийн нөлөөллийг бууруулах, ой, усны нөөцийг хамгаалж нэмэгдүүлэх, экологийн тэнцвэрт байдлыг хангах зорилгоор ""Тэрбум мод"" үндэсний хөдөлгөөнийг санаачлан өрнүүлэх талаар ""Засгийн газарт чиглэл өгөх тухай"" 2021 оны аравдугаар сарын 4-ний өдрийн 58 дугаар зарлигийг гаргасан билээ. Тус үндэсний хөдөлгөөн эхэлснээс хойш 41.5 сая мод тарьсан бөгөөд 39 зүйлийн мөд сөөгийн 12.1 тонн үрийн нөөц бүрдүүлсэн. Мөн үр дүнд хүргэх, амжилттай хэрэгжүүлэх нэг гол тулгуур байгууллага нь орон нутаг дахь сум дундын болон сумын ойн анги юм. Улсын хэмжээнд энэ оны байдлаар 42 сум дундын ойн анги, дөрвөн сумын ойн анги ойн санг хамгаалах, нөхөн сэргээх, ойжуулах, зүй зохистой ашиглах, ойн тогтвортой менежментийг сайжруулах үйл ажиллагааг удирдан зохион байгуулж, мэргэжил арга зүйгээр ханган ажиллаж байна. Энэ оны эхнээс Дорнод аймгийн Халхгол сум, Өмнөговь аймгийн Цогт-Овоо, Сэврэй сумуудад сум дундын ойн анги байгуулан үйл ажиллагаа явуулж эхэлсэн. Улсын хэмжээнд 452 мод үржүүлгийн газар үйл ажиллагаа явуулж байгаагаас 76 иргэн, 25 нөхөрлөл, 351 аж ахуй нэгж, байгууллага нийт 21 овог, 52 төрөлд багтах 124 зүйлийн 62,978,816 ширхэг тарьц суулгацын нөөцийг бүрдүүлсэн"" хэмээн танилцуулав. ","
    Н.Эрхбаяр, iKon.mn
  ",Б.Бат-Эрдэнэ: Тэрбум мод үндэсний хөдөлгөөн эхэлснээс хойш хоёр жилийн хугацаанд 41.5 сая мод тарьсан
12/15/2023 12:50:00,"Үүний дараа УИХ-ын дэд дарга С.Одонтуяа нарын өргөн барьсан ""Онцгой албан татварын тухай хуульд нэмэлт, өөрчлөлт оруулах тухай хууль""-ийн төслийг хэлэлцэх эсэхийг хэлэлцэв. Үзэл баримтлалын хүрээнд дэмжих талаар санал хураалт явуулахад 53.8 хувийн саналаар дэмжигдэж, анхны хэлэлцүүлэгт бэлтгүүлэхээр Төсвийн байнгын хороонд шилжүүлэв. Тус хуулийн төсөлтэй холбогдуулан үг хэлсэн УИХ-ын гишүүдийн байр суурийг хүргэж байна.",https://ikon.mn//n/3141,"УИХ-ын нэгдсэн чуулганы үдээс өмнөх хуралдаанаар ""Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг 91.1 хувийн саналтайгаар соёрхон батлав. Ингэснээр Дэлхийн банкны Олон улсын сэргээн босголт хөгжлийн банкнаас олгох 100 сая ам.доллар, Олон улсын хөгжлийн ассоциацаас олгох 7.3 сая Зээлжих тусгай эрх буюу нийт 110 сая ам.долларын санхүүжилт батлагдсан юм.  Үүний дараа УИХ-ын дэд дарга С.Одонтуяа нарын өргөн барьсан ""Онцгой албан татварын тухай хуульд нэмэлт, өөрчлөлт оруулах тухай хууль""-ийн төслийг хэлэлцэх эсэхийг хэлэлцэв. Үзэл баримтлалын хүрээнд дэмжих талаар санал хураалт явуулахад 53.8 хувийн саналаар дэмжигдэж, анхны хэлэлцүүлэгт бэлтгүүлэхээр Төсвийн байнгын хороонд шилжүүлэв. Тус хуулийн төсөлтэй холбогдуулан үг хэлсэн УИХ-ын гишүүдийн байр суурийг хүргэж байна. Эрүүл мэндийн сайд С.Чинзориг: Хүүхдүүдийн дунд өнгөрсөн жил урьдчилан сэргийлэх, эрт илрүүлэг явуулсан. Үүнд хамрагдсан хүүхдүүдийн 76 хувь нь шүдний цооролттой гэсэн тоон мэдээлэл гарсан. Энэ нь чихэрлэг бүтээгдэхүүн, ундаатай холбоотой байгаа юм.  Насанд хүрэгчдийн дунд өвчин зүрх судасны өвчлөл зонхилон тохиолдож байна. Үүний гол асуудал нь илүүдэл жин, таргалалт. Чихрийн шижин манай улсад сүүлийн үед нэмэгдсэн. Тиймээс чихэрлэг ундаанд онцгой албан татвар ногдуулах хуулийн төслийг дэмжиж байгаа.  УИХ-ын гишүүн Б.Саранчимэг: Судалгаагаар сурагчдын 80.9 хувь нь чихэртэй ундааг долоо хоногт нэгээс дээш удаа хэрэглэдэг. Чихэрлэг ундаа ямар ч шимт бодисгүй боловч өндөр илчлэг өгснөөр таргалалт, шүдний цооролт зэргийн гол шалтгаан болж байгаа. Манай улсын 15 хүн тутмын нэг нь чихрийн шижинтэй байна.  УИХ-ын гишүүн Г.Ганболд: Энэ хуулийн төслийг дэмжиж байгаа. Гэхдээ 8,000 төгрөгөөр зарж байгаа ундаанд 500 төгрөгөөр нэмэх нь нөлөө үзүүлэхгүй. 1,000 төгрөгөөр зарж буй ундаанд 500 төгрөгийн онцгой албан татвар нэмэх нь өндөр.  Тэгэхээр харилцан адилгүй үнэ өртөгтэй бүтээгдэхүүнд тогтмол үнийн дүнгээр тавих нь зөв үү. Ингэхгүйгээр үнийн хувиар тавих боломжтой юу. Сүүлийн үед кофе шоп их болсон. Үүнтэй холбогдуулан зарагдаж буй бүтээгдэхүүний сахарын хэрэглээг судалж үзсэн үү.  0.5 мг-аас дээш үнэтэй ундаанд татвар ногдуулан гэдэг нь кока кола гэх мэт хямдхан үйлдвэрлэж буй бүтээгдэхүүнээ үнэтэй болгох гээд байна. Энэ хууль чинь хямдхан бүтээгдэхүүн үйлдвэрлэж буй том үйлдвэрүүд рүү чиглээд байгаа юм шиг. Бид сахарын хэмжээг бууруулах ёстой.  УИХ-ын гишүүн С.Одонтуяа: Юуны өмнө хамгийн их хэрэглээд байгаа зүйл дээр хууль хэрэгжүүлээд эхлэх нь зүйтэй гэж үзсэн. Энэ хуулийг 2025 оны нэгдүгээр сарын 1-нээс хэрэгжүүлж эхлэхээр анхны хэлэлцүүлэг дээр өөрчилнө. Энэ бол татвар цуглуулах бус эрүүл мэндэд анхаарсан хууль. Хүүхдүүд дэлгүүрт ороод хамгийн хямдхан чихэрлэг ихтэй ундааг аваад байна.  Ялангуяа бага орлоготой айлуудад чихэрлэг ундааны хэрэгцээ асар хурдацтай нэмэгдэж байна. Тиймээс эхний ээлжид онцгой албан татварыг багаар тавьж байгаа. ","
    Н.Эрхбаяр, iKon.mn
  ",Г.Ганболд: Чихэрлэг ундаанд татвар ногдуулах хууль том үйлдвэрүүд рүү чиглээд байх шиг
12/15/2023 11:19:00,"Өнөөдрийн хуралдаанаар Монгол Улс, Дэлхийн Банкны Олон улсын сэргээн босголт, хөгжлийн банк болон Олон улсын хөгжлийн ассоциац хоорондын ""Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг соёрхон батлах тухай хуулийн төсөл, Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг эцэслэн батлах аж.",https://ikon.mn//n/313o,"
11:19 2023/12/15
 Хуулийн төслүүдийг баталж дууссаны дараа УИХ-ын дэд дарга С.Одонтуяа нарын өргөн барьсан Онцгой албан татварын тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэх үеэр Эрүүл мэндийн сайд С.Чинзориг зарим тоон мэдээллүүдийг ярилаа.  Тэрбээр ""Хүүхдүүдийн дунд өнгөрсөн жил урьдчилан сэргийлэх, эрт илрүүлэг явуулсан. Үүнд хамрагдсан хүүхдүүдийн 76 хувь шүдний цооролттой гэсэн тоон мэдээлэл гарсан. Энэ нь чихэрлэг бүтээгдэхүүн, ундаатай холбоотой байгаа юм.  Насанд хүрэгчдийн дунд өвчин зүрх судасны өвчлөл зонхилон тохиолдож байна. Үүний гол асуудал нь илүүдэл жин, таргалалт. Чихрийн шижин манай улсад сүүлийн үед нэмэгдсэн. Тиймээс чихэрлэг ундаанд онцгой албан татвар ногдуулах хуулийн төслийг дэмжиж байгаа"" хэмээн ярилаа.  
10:50 2023/12/15
 Хэлэлцэх асуудлын талаар санал хураахын өмнө таван гишүүн саналаа хэлсэн. Үүний дараа УИХ-ын 45 гишүүний ирцтэйгээр санал хураалт явуулж Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг 91.1 хувийн саналтайгаар соёрхон батлав.  Уг зээл нь юунд зарцуулагдах талаар ажлын хэсэг болон салбарын сайдын өгсөн мэдээлэл: Төслийн хүрээнд нийслэл хотыг баруун бүс, зүүн бүс болон хойд бүс нутагтай холбосон улсын чанартай авто замын сүлжээн дэх нийт 361 км хатуу хучилттай авто зам, 8 байршил дахь нийт 1,205 метр урт төмөр бетон гүүрийг шинэчлэн сайжруулах, “Нутгийн зам” төслийн хүрээнд хэрэгжих зарим сумыг авто замаар холбох ажлуудыг гүйцэтгэхээр төлөвлөжээ. Улаанбаатар-Арвайхээр, Арвайхээр-Баянхонгор, Хархорин-Цэцэрлэг, Цэцэрлэг-Тосонцэнгэл, Улаанбаатар-Өндөрхаан, Өндөрхаан-Чойбалсан, Булган-Мөрөн чиглэлийн замын хэсгүүд болон тус чиглэл дагуух Хэрлэн, Орхон, Тамир, Гичгэнэ, Хануй, Бэлх, Лүн, Түргэн зэрэг голын төмөр бетон гүүрнүүдийн ажил төсөлд хамрагдуулах юм байна. Төслийг Дэлхийн банкны Олон улсын сэргээн босголт хөгжлийн банкнаас олгох 100 сая ам.доллар, Олон улсын хөгжлийн ассоциацаас олгох 7.3 сая Зээлжих тусгай эрх буюу нийт 110 сая ам.долларын санхүүжилтээр хэрэгжүүлэх аж. Мөн Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг УИХ-ын 41 гишүүн дэмжсэнээр эцэслэн батлав.  
10:28 2023/12/15
 УИХ-ын намрын нэгдсэн чуулган ээлжит хуралдаан Төрийн ордонд эхэллээ. Өнөөдрийн хуралдаанаар Монгол Улс, Дэлхийн Банкны Олон улсын сэргээн босголт, хөгжлийн банк болон Олон улсын хөгжлийн ассоциац хоорондын ""Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг соёрхон батлах тухай хуулийн төсөл,  Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг эцэслэн батлах аж. Мөн Онцгой албан татварын тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэж байна.  
10:50 2023/12/15
 Хэлэлцэх асуудлын талаар санал хураахын өмнө таван гишүүн саналаа хэлсэн. Үүний дараа УИХ-ын 45 гишүүний ирцтэйгээр санал хураалт явуулж Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг 91.1 хувийн саналтайгаар соёрхон батлав.  Уг зээл нь юунд зарцуулагдах талаар ажлын хэсэг болон салбарын сайдын өгсөн мэдээлэл: Төслийн хүрээнд нийслэл хотыг баруун бүс, зүүн бүс болон хойд бүс нутагтай холбосон улсын чанартай авто замын сүлжээн дэх нийт 361 км хатуу хучилттай авто зам, 8 байршил дахь нийт 1,205 метр урт төмөр бетон гүүрийг шинэчлэн сайжруулах, “Нутгийн зам” төслийн хүрээнд хэрэгжих зарим сумыг авто замаар холбох ажлуудыг гүйцэтгэхээр төлөвлөжээ. Улаанбаатар-Арвайхээр, Арвайхээр-Баянхонгор, Хархорин-Цэцэрлэг, Цэцэрлэг-Тосонцэнгэл, Улаанбаатар-Өндөрхаан, Өндөрхаан-Чойбалсан, Булган-Мөрөн чиглэлийн замын хэсгүүд болон тус чиглэл дагуух Хэрлэн, Орхон, Тамир, Гичгэнэ, Хануй, Бэлх, Лүн, Түргэн зэрэг голын төмөр бетон гүүрнүүдийн ажил төсөлд хамрагдуулах юм байна. Төслийг Дэлхийн банкны Олон улсын сэргээн босголт хөгжлийн банкнаас олгох 100 сая ам.доллар, Олон улсын хөгжлийн ассоциацаас олгох 7.3 сая Зээлжих тусгай эрх буюу нийт 110 сая ам.долларын санхүүжилтээр хэрэгжүүлэх аж. Мөн Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг УИХ-ын 41 гишүүн дэмжсэнээр эцэслэн батлав.  
11:19 2023/12/15
 Хуулийн төслүүдийг баталж дууссаны дараа УИХ-ын дэд дарга С.Одонтуяа нарын өргөн барьсан Онцгой албан татварын тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэх үеэр Эрүүл мэндийн сайд С.Чинзориг зарим тоон мэдээллүүдийг ярилаа.  Тэрбээр ""Хүүхдүүдийн дунд өнгөрсөн жил урьдчилан сэргийлэх, эрт илрүүлэг явуулсан. Үүнд хамрагдсан хүүхдүүдийн 76 хувь шүдний цооролттой гэсэн тоон мэдээлэл гарсан. Энэ нь чихэрлэг бүтээгдэхүүн, ундаатай холбоотой байгаа юм.  Насанд хүрэгчдийн дунд өвчин зүрх судасны өвчлөл зонхилон тохиолдож байна. Үүний гол асуудал нь илүүдэл жин, таргалалт. Чихрийн шижин манай улсад сүүлийн үед нэмэгдсэн. Тиймээс чихэрлэг ундаанд онцгой албан татвар ногдуулах хуулийн төслийг дэмжиж байгаа"" хэмээн ярилаа. ","
    Н.Эрхбаяр, iKon.mn
  ","₮360-370 орчим тэрбумын авто замын арчлалт, засварыг хийх зээлийн хэлэлцээрийг УИХ-аар эцэслэн баталлаа"
12/14/2023 14:14:00,"Сүүлийн үед шатахуун нийлүүлэлтийн доголдол, эрчим хүчний асуудал гээд манай улсад асуудал мундахгүй байна",https://ikon.mn//n/312w,"Сүүлийн үед шатахуун нийлүүлэлтийн доголдол, эрчим хүчний асуудал гээд манай улсад асуудал мундахгүй байна. Иймд эрсдэлийн менежменттэй болох ёстойг Улсын Их Хурал(УИХ)-ын чуулганы өнөөдрийн хуралдааны үеэр УИХ-ын дарга Г.Занданшатар хэллээ.  Тэрбээр ""Засгийн газар гал унтраах байдлаар ажиллахаа болих хэрэгтэй. V цахилгаан станц, Тавантолгойн цахилгаан станц яасан бэ Б.Чойжилсүрэн сайд аа. 10, 20 жил ярьж байна.  Эрсдэлийг даван туулах төлөвлөгөөтэй байх нь туйлын чухал. Нэг асуудал гарахаар л болохоо болилоо гэдэг. Шатахуун ч гэсэн тэр. Цаад тал чөлөөтэй нийлүүлж байгаа юм байна лээ. Гол нь тээвэр логистикийн саатал, дайн байлдааны нөхцөл байдал, дотоодын зохиомол хомсдол үүсгэж байгаа. Гадаадын зарим компани асар их дизель түлш нөөцөлж, зохиомол хомсдол үүсгэж байгаа гэх мэдээлэл бий. Тэд нар гарч байж л энэ зохиомол хомсдол алга болно.  Хүмүүсийг цочирдуулаад, бүх приус машин нэг дор банкаа дүүргэхэд манайх 10 сая литр шатахуун дутагдах юм байна лээ. Манайх шатахууны нөөцтэй болох хэрэгтэй. Аль дээр л нөөцийн сав байсан. НИК-ийн нөөцийн савыг төмрийн хогонд гадагшаа зарчихсан. Одоо нөөцийн савгүй. Улсын стратегийн нөөцийн савтай байх хэрэгтэй байна. Үүнийг Засгийн газар, Монголбанк ярьж байгаад нөөцийн савыг санхүүжүүлэх хэрэгтэй.  Газрын тосны үйлдвэр бас яасан. Нэг үл үзэгдэгч хамаг юмыг зогсоож байдаг. Цахилгаан станц ч тэр, газрын тосны үйлдвэр ч тэр. Тэр үл үзэгдэгч хүчийг хэн гэдгийг бид бүгдээрээ мэдэж байгаа. Үүнд шийдвэртэй арга хэмжээ авах хэрэгтэй"" гэв. ","
    Б.Бадамгарав, IKon.mn
  ","Г.Занданшатар: Нэг үл үзэгдэгч хамаг юмыг зогсоож байдаг. Цахилгаан станц, газрын тосны үйлдвэрийг ч тэр"
12/14/2023 14:07:00,УИХ-ын намрын нэгдсэн чуулганы үдээс хойших хуралдаан эхэллээ.,https://ikon.mn//n/312v,"
14:12 2023/12/14
 УИХ-ын нэгдсэн чуулганы үдээс хойших хуралдаан эхэллээ. Тус хуралдаанаар Нийгмийн эрүүл мэндийн тусламж үйлчилгээний тухай хуулийн төслийн анхны хэлэлцүүлэг боллоо.  Тус хуулийн төсөлтэй холбогдуулан нийт 61 зарчмын зөрүүтэй асуудлаар санал хураалт явууллаа. Ийнхүү Нийгмийн эрүүл мэндийн тусламж үйлчилгээний тухай хуулийн төслийг эцсийн хэлэлцүүлэгт шилжүүлэхээр Нийгмийн бодлогын байнгын хороонд шилжүүлсэн юм. ","
    ikon.mn
  ",Нийгмийн эрүүл мэндийн тусламж үйлчилгээний тухай хуулийн төслийг хэлэлцэж байна
12/14/2023 12:34:00,Улсын Их Хурал(УИХ) дахь Ардчилсан Нам(АН)-ын бүлгээс өнөөдөр шатахууны хомсдлын асуудлаар байр сууриа илэрхийлэв.,https://ikon.mn//n/312n,"Улсын Их Хурал(УИХ) дахь Ардчилсан Нам(АН)-ын бүлгээс өнөөдөр шатахууны хомсдол, өвөлжилтийн нөхцөл байдал болон цахилгаан эрчим хүчний асуудлаар байр сууриа илэрхийлэв. УИХ-ын гишүүн Н.Ганибал ""АН Даваа гарагт болсон бүлгийн хурлаараа Ж.Ганбаатар сайдыг огцруулах асуудлыг ярьсан. Тухайн үед Ж.Ганбаатар сайд дөрөв хоногийн дотор шатахууны нийлүүлэлтийг хэвийн болгоно гэж амласан боловч өнөөдрийг хүртэл хэвийн болсонгүй.  Шатахууны асуудал дээр салбар хариуцсан сайдын буруу мэдээллээс болж маш их хохирлыг иргэд амслаа. Намаржаанаас өвөлжөө рүүгээ шилждэг цаг үед түлшний хомсдолоос болоод өвөлжөөндөө бууж чадалгүй шуурганд төөрсөн, хүний амь эрстсэн тохиолдлууд бий.  Мөн түлшний хомсдлоос болоод уул уурхайн бүтээгдэхүүний тээвэрлэлт тасалдах аюул тулгарч байна. Уг нь иргэддээ үнэнийг хэлж, зөв зохион байгуулсан бол байдал иймдээ тулахгүй байсан. Салбарын сайдын буруу зөрүү мэдээллээс болж Засгийн газраа ч хуурсан, ард иргэдийг ч хуурсан учраас нөхцөл байдал хүндэрч байгаа. Товчоогоор гарах машинуудыг шатахуунтай эсэхийг нь хянах хүртлээ ядуурсан төрийн бодлого явуулж байгаа учраас энэ хүнийг яаралтай огцруулах шаардлагыг АН-ын бүлгээс тавьж, Ерөнхий сайдад өглөө"" хэмээв.","
    Б.Бадамгарав, IKon.mn
  ",Дөрөв хоногт шатахууны нийлүүлэлтийг хэвийн болгоно гэж амласан Ж.Ганбаатар сайдыг огцруулах шаардлагыг АН тавив
01/25/2024 13:55:00,"Ардчилсан нам (АН)-ын 4/11 мэдээллийн цагаар тус намын Үндэсний Бодлогын Хороо (ҮБХ)-ны гишүүн Ц.Баатархүү, О.Чулуунбилэг, Эмэгтэйчүүдийн холбооны дэд тэргүүн Н.Одонгуа нар нийслэл Улаанбаатар хотод тулгамдаж буй асуудлын талаар мэдээлэл хийж иргэдийн аюулгүй амьдрах нөхцөл алдагдаж Үндсэн хуулийн эрх зөрчигдөж байгаа талаар УИХ-ын дарга Г.Занданшатар болон НИТХ-д албан шаардлага өгөхөөр болжээ.",https://ikon.mn//n/328i,"Ардчилсан нам (АН)-ын 4/11 мэдээллийн цагаар тус намын Үндэсний Бодлогын Хороо (ҮБХ)-ны гишүүн Ц.Баатархүү, О.Чулуунбилэг, Эмэгтэйчүүдийн холбооны дэд тэргүүн Н.Одонгуа нар нийслэл Улаанбаатар хотод тулгамдаж буй асуудлын талаар мэдээлэл хийж иргэдийн аюулгүй амьдрах нөхцөл алдагдаж Үндсэн хуулийн эрх зөрчигдөж байгаа талаар УИХ-ын дарга Г.Занданшатар болон НИТХ-д албан шаардлага хүргүүлэхээр болжээ. Манай улсад 1995 оноос хойш Агаарын тухай хуулийг мөрдөж эхэлсэн. Химийн бодис агаарт цацагдвал ямар арга хэмжээ авах талаар энэ хуульд заасан байдаг. Гэтэл энэ стандартаа мөрдөхгүй байгааг АН-ын төлөөлөгчид онцолж УИХ-ын даргад албан бичиг өгөхөөр болсон юм. Энэ үеэр ҮБХ-ны гишүүн О.Чулуунбилэг ""Г.Ариунбуян генералаас иргэдээ төлөөлөн асуумаар байна. Яагаад бусдыг аврах ёстой аврагчдаа удаа дараалан алдаад байна вэ, энэ байгууллага сүүлийн хоёр сарын хугацаанд дөрвөн удаа ажилтнаа оршууллаа. Аврагчид мэргэжлийн сургуулилалт дээрээ хүний амь нас аврах биш цэргийн жагсаал хийлгэж байна гэдэг гомдол үнэн үү  Энэ мэт олон асуултад олон нийтийн өмнө хариулт өгөх хэрэгтэй. Г.Ариунбуян генерал саяны ослыг хэлж ирдэггүй хийсэж ирдэг гэж тайлбарласан. Ийм гамшигт бэлэн байх ёстой чиг үүрэгтэй байгууллагыг тэр хүн удирддаг. Гурван аврагчаа алдсан Баянзүрх дүүргийн Онцгой Байдлын 63 дугаар анги өнгөрсөн жилийн шилдгээр тодорсон. Бусдаасаа онцгойрч шилдгээр нэрлэгдчихээд аврагчдынхаа амь насыг алдаад сууж байгааг нь харахад харамсалтай. Аврагчид сард дунджаар нэг сая төгрөгийн цалин авдаг. Төрийн тусгайн ТТ-1 ангиллаар хамгийн өндөр цалин авдаг хүн бол Г.Ариунбуян генерал. Гэтэл алба хаагчдынх нь цалин хамгийн бага байдаг. Шадар сайд С.Амарсайхан стандартыг мөрдөх ёстой гэж гоё үгээр халхавч хийлээ. Гэтэл манай улсад мөрдөгдөж буй стандартын журмыг ОХУ-ын сайтаас хуулбарлаж аваад орчуулаад гаргасан байдаг. Яагаад өдийг хүртэл тусгаар улс байж стандартын журмаа гаргаагүй юм бэ. Г.Ариунбуян, С.Амарсайхан нар ажлаа өгөөд огцрох ёстой. Гэхдээ тэднийг явууллаа гээд тогтолцоогоо өөрчлөхгүй бол үр дүн гарахгүй. Тиймээс тогтолцоогоо бүрэн өөрчлөх шаардлагатай байна"" гэж ярилаа. Баянзүрх дүүргийн 63 дугаар ангийн хашаанд баригдаж байгаа алба хаагчдад зориулсан ""Онцгой"" хотхон хэзээ ашиглалтад орох нь тодорхойгүй, тус хотхонд орох ёстой иргэд цахим орчинд групп үүсгээд явж байгаа талаар О.Чулуунбилэг онцоллоо.  АН-ын залуус НИТХ ээлжит хурал хойшлогдсоныг шүүмжилсэн. Нийслэлийн иргэдийн аюулгүй байдалд асуудал үүсээд байгаа өнөө үед хурлаа яаралтай хийж асуудлаа хэлэлцэх ёстойг тэд сануулав.   ","
    Э.Тэмүүлэн, iKon.mn
  ","""Сайд С.Амарсайхан стандарт мөрдөх ёстой гэж гоё үгээр халхавчиллаа. Гэтэл манайд мөрдөгддөг стандартын журмыг ОХУ-ын сайтаас хуулбарласан"""
01/24/2024 15:05:00,"Улс төрд нөлөө бүхий этгээд ""Х""-ийн орлогын дүн 10 дахин өссөн, мал аж ахуйн үнийн дүнг хэт өсгөж мэдүүлсэн, 177 ба 155 м.кв амины сууцууд, орон сууц 1, газар 7, өндөр өртөгтэй байгууламж нь хууль ёсны орлогоор бий болсон нь нотлогдохгүй байна.",https://ikon.mn//n/3278,"Улс төрд нөлөө бүхий этгээд ""Х""-ийн орлогын дүн 10 дахин өссөн, мал аж ахуйн үнийн дүнг хэт өсгөж мэдүүлсэн, 177 ба 155 м.кв амины сууцууд, орон сууц нэг, газар долоо, өндөр өртөгтэй байгууламж нь хууль ёсны орлогоор бий болсон нь нотлогдохгүй байна. Мөн их хэмжээний зээл төлж барагдуулсан ч хууль ёсны орлогоор төлөх үндэслэлгүй, хэрэглээний зардал, өндөр дүнтэй худалдан авалтын эх үүсвэр нь цалин, аж ахуйн үйл ажиллагааны орлогоос давсан байгааг Хөрөнгө Орлогын Мэдүүлэг(ХОМ)-ийн хяналт шалгалтаар тогтоосон. Албан тушаалтан ""Х""-г үндэслэлгүй хөрөнгөжих гэмт хэрэгт холбогдуулан шалгаж байна.   Эх сурвалж: Авлигатай Тэмцэх Газар","
    Г.Мөрөн, iKon.mn
  ","АТГ: Орлого нь 10 дахин өссөн улс төрд нөлөө бүхий этгээд ""Х""-г үндэслэлгүй хөрөнгөжих гэмт хэрэгт холбогдуулан шалгаж байна"
01/23/2024 15:18:00,- Өвөлжилтийн нөхцөл байдал,https://ikon.mn//n/325x,"Монгол Улсын Шадар сайд С.Амарсайхан өнөөдөр өвөлжилтийн нөхцөл байдалтай холбоотойгоор Засгийн газар, Улсын Онцгой комиссоос гаргасан шийдвэр, авч хэрэгжүүлж буй арга хэмжээний талаар танилцууллаа.  Долоон аймгийн 28 сум төмөр буюу шилэн зудтай байгаа бол 17 аймгийн 128 сум цагаан зудтай байна.  Иймд Улсын Онцгой Комисс (УОК) өндөржүүлсэн бэлэн байдал зарлаж ямар арга хэмжээ хэрэгжүүлж байгаа талаар Шадар сайд С.Амарсайхан дараах зүйлсийг онцлов.  6. Малчдын гар дээрээс мах авах биржийн үйл ажиллагааг зохион байгуулж байна. Биржээр 70 орчим тонн мах худалдаалагдсан байна. Малчид заавал аймаг, хот руу махаа зөөлгүйгээр Мал эмнэлгийн ерөнхий газрын эрүүл ахуйн шаардлага хангасан гэх баталгаажуулалт нь хийгдчих юм бол сумынхаа төвөөс цахимаар биржид өгөх боломжтой. Ингэснээр малчдын гар дээрх мах муудаж, үнэ ханш нь буурах нөхцөл бүрдэхгүйгээр харилцан үр ашигтай ажиллах боломжтой.       7. Цаашид өвөлжилт хүндрэх учир малаа хорогдуулахгүйн тулд амьд малын худалдааг явуулаар зохион байгуулж байна. Өнөөдрийн байдлаар аж ахуйн нэгжүүд аймаг орон нутгаар явж 350,000 орчим амьд хонь худалдан авсан байна. 39.5 мянган тонн махыг нийслэл болон аймаг, сумд руу нийлүүлээд байна.       8. Хүнс хөдөө аж ахуйн яамнаас 88,000 тонн улаанбуудай импортлох зөвшөөрлийг аж ахуйн нэгжүүд авч 12,000 тонн гурил, 7,8 мянга тонн улаанбуудайг баруун аймгийн боомтуудаар импортолж оруулж ирсэн байна гэв.  Өнөөдрийн байдлаар улсын хэмжээнд 180,000 орчим мал хорогдсон байгаа. Малаа эрсдэлд оруулж сэг зэм болгохгүйн тулд бойлох уриалгад малчид уриалгахан байгаа гэдгийг тэрбээр онцлов.   ","
    М.Батчимэг, ikon.mn
  ","С.Амарсайхан: Архангай, Өвөрхангай, Төв аймгийн малчид 363 сая төгрөгийн амьд малаа арилжаад байна"
01/23/2024 12:23:00,"Иргэн О.Отгонтөгс Засгийн Газрын зарим сайдуудын талаар сэтгүүлчдэд мэдээлэл өглөө. Тодруулбал ХХААХҮ -гийн сайд Х.Болорчулуун болон Эдийн засаг, Хөгжлийн сайд Ч.Хүрэлбаатар нарын талаар прокурорын байгууллагад гомдол гаргах болсон талаар хэвлэлийнхэнд хандсан юм.",https://ikon.mn//n/325i,"Иргэн О.Отгонтөгс Засгийн газрын зарим сайдын талаар сэтгүүлчдэд мэдээлэл өглөө. Тодруулбал ХХААХҮ -гийн сайд Х.Болорчулуун болон Эдийн засаг, Хөгжлийн сайд Ч.Хүрэлбаатар нарын талаар прокурорын байгууллагад гомдол гаргах болсон талаар хэвлэлийнхэнд хандсан юм. Түүнийг олон нийтийн сүлжээн дэх өөрийн хаягтаа бичсэн зүйлийнх нь төлөө хууль хяналтынхан сайд Х.Болорчулууны гомдлоор шалгаад эцэст нь хэрэгсэхгүй болгосон. Гэтэл Засгийн газрын гишүүд нэгнээ хулгайчаар нь дуудаад байхад хуулийн байгууллагынхан шалгахгүй байгаад гайхаж байгаагаа иргэн О.Отгонтөгс онцлов.  Энэ талаар тэрбээр ""Иргэнээ ганц үг хэлсний төлөө долоо хоногийн дотор яллагдагчаар татдаг юм билээ. Хууль иргэн бүрд тэгш үйлчлэх ёстой. Тэгвэл энэ эрх мэдэлд хүрчихсэн, улс төрчдийг бас адил зарчмаар шалгах хэрэгтэй. Х.Болорчулуун сайдын гомдлоор эрүүгийн хэрэгт намайг яллагдагчаар татаж шалгаад дууссан. Буруугүй учраас олон нийтэд худал мэдээлэл тараагаагүй гэж үзээд хэргийг хэрэгсэхгүй болгосон. Ч.Хүрэлбаатар сайдад 10 жилийн өмнө хагас коксожсон нүүрсний үйлдвэр барих даалгаврыг Монголын Засгийн газраас тогтоол гаргасан юм. Тэр үйлдвэрийн төслийг өөрийн ойрын хүмүүстэйгээ хамт хувааж идчихээд өнөөдөр Монголд хөрөнгө оруулах хэрэгтэй байна гээд Газрын тухай хууль санаачлаад явж буй. Ч.Хүрэлбаатарын төрсөн ахынх нь найз гэгдэх ""Аморе Интернешнл"" ХХК-ийн захирал Ж.Баатарсүрэнгийн гэр бүл 20 гаруй компани эзэмшдэг. Зөвхөн нэг компани нь гэхэд 2016 оноос хойш 20 тэрбумын үнэ бүхий тендерт ялалт байгуулсан.  Мөн Ч.Хүрэлбаатарын сонгуулийн үеэр авсан мөнгөн хандивын баримт харахаар дээрх компанийн эзэмшигчид их хэмжээний хандив өгсөн байдаг. Энэ бол иргэдэд нээлттэй, ил тод байгаа баримт. Тиймээс сонгуулийн ажилд нь хандив өгчхөөд эргээд сайд болоход нь өрөө авч байна гэсэн хардлага төрж байна. Тиймээс улсын прокурорын газарт энэ талаар гомдол гаргана"" гэж ярилаа.","
    Э.Тэмүүлэн, iKon.mn
  ",Иргэн О.Отгонтөгс сайд Ч.Хүрэлбаатарыг шалгуулахаар прокурорын байгууллагад хүсэлт өглөө
01/23/2024 11:48:00,"МАН-ын гишүүд дэмжигчдийн ""Ардын хүч"" холбооноос кабинетын зарчмаар ажиллаж чаддаггүй сайд нарт хариуцлага тооцож, намын гишүүнчлэлээс хасах шаардлагад гарын үсэг цуглуулах арга хэмжээг өнөөдөр зохион байгуулж эхэлжээ.",https://ikon.mn//n/325k,"Монгол Ардын Намын/МАН/ гишүүд дэмжигчдийн ""Ардын хүч"" холбооноос кабинетын зарчмаар ажиллаж чаддаггүй сайд нарт хариуцлага тооцож, намын гишүүнчлэлээс хасах шаардлагад гарын үсэг цуглуулах арга хэмжээг өнөөдөр зохион байгуулж эхэлжээ. Энэ талаар намын гишүүн, ЗТХ-ийн дэд сайд асан Б.Цогтгэрэл ""УИХ-ын дарга намрын чуулганыг хааж хэлсэн үгэндээ шил дарсан дуулиан шуугианд хариуцлага тооцохгүй байна. Сонгууль хаяанд ирлээ дуулиант хэргийн эздэд хариуцлага тооцооч гэдгийг хэлсэн. МАН-ын дүрэмд авлига, албан тушаалын хэрэгт яллагдагчаар татагдсан этгээдийг намаас хассанд тооцох заалттай. Энэ заалт нь намыг цэвэрлэхэд зориулагдсан ч хэрэгжилт 0. Боловсролын Зээлийн Сан/БЗС/, Хөгжлийн Банк, ногоон автобусны асуудал болгоныг ярих ёстой. Хөрөнгө оруулалтын тухай хуулийн төслийг нэг кабинетын хоёр сайд эсэргүүцэж, олон нийтийг уриалж, цуурхал тараасан нь МАН-ын гишүүдийн дургүйцлийг төрүүлсэн. Женкогийн ""суганы үс"" болчихсон явж байгаа нь ичиж үхмээр. Ногоон автобус, Боловсролын Зээлийн Сангийн хулгайч нарт, кабинетын зарчмаар ажиллаж чаддаггүй сайд нарт хариуцлага тооцох шаардлагыг хэвлэж, гарын үсэг цуглуулж байна. Тусгаар Тогтнолын Ордны нэгдүгээр давхарт өнөөдөр 14:00 цаг хүртэл гарын үсэг цуглуулна. 15:00 цагт МАН-ын удирдлагуудад шаардлагыг өгнө, хүлээж авна гэж найдаж байна. МАН-ын удирдлагууд Улаанбаатар хотод байгаа юм билээ.  Одоогоор МАН-ын гишүүд гарын үсгээ зурж эхэлж байна. Гарын үсгийн тоо чухал биш, зөв зүйл ярьж, хариуцлага тооцъё гэж буй олон хүн байгаад итгэлтэй байна"" хэмээн ярилаа.","
    Б.МАНЛАЙ, IKON.MN
  ",Б.Цогтгэрэл: Кабинетын зарчмаар ажиллаж чаддаггүй сайд нарт хариуцлага тооцох шаардлагад гарын үсэг цуглуулж байна
01/22/2024 16:31:00,"Үндэсний баяр наадмын тухай хуульд нэмэлт өөрчлөлт оруулж хаврын морин уралдаан зохион байгуулах хуулийн төслийг УИХ-д өргөн барьж буй талаар УИХ-ын гишүүн Н.Ганибал, Ц.Туваан нар Төрийн ордонд өнөөдөр мэдээлэл өгөв.",https://ikon.mn//n/3250,"Үндэсний баяр наадмын тухай хуульд нэмэлт өөрчлөлт оруулж хаврын морин уралдаан зохион байгуулах хуулийн төслийг УИХ-д өргөн барьж буй талаар УИХ-ын гишүүн Н.Ганибал, Ц.Туваан нар Төрийн ордонд өнөөдөр мэдээлэл өгөв.  УИХ-ын гишүүн Ц.Туваан: Сүүлийн үед малчид болон уяачдаас хаврын морин уралдаантай холбоотой санал ирүүлж байгаа. Мөн үндэсний өв соёл, талын монголчуудын хүүхэд наснаасаа морь унах, дээдлэх уламжлал алдагдаж байгаа талаар хүсэлтүүд ирсэн. Удаан хугацаанд судалгаа хийсний үр дүнд өнөөдрийн хуулийн төслийг өргөн барьж байна. Монголчууд шинийн 15-ны дотор урин хавартай золгосны баяр болгож морио уралдуулдаг заншилтай. Энэ нь өвлийн морин уралдаан хэмээн мушгиж ярьдгаас тэс ондоо зүйл.  Монголчуудын нүүдэлчин ахуй соёл хумигдаж хотжих байдал анзаарагддаг. Үүний дотор морины өв соёл орхигдох зүйл гарч байгаа.  Хаврын морин уралдаантай холбогдуулан хүүхдийн эрхийн асуудал яригддаг. Хуулийн төсөлд гадна агаарын температур цельсийн нэмэх хэм рүү орж ирсэн үед морины уралдаан зохион байгуулах заалтыг оруулж ирсэн.  Бас нэгэн сөрөг зүйл нь ард иргэд нэгдсэн зохион байгуулалтгүй, холбогдох албаны хяналтгүй орчинд уралдаж байна. Тэгэхээр хорьсон тохиолдолд иймэрхүү уралдаан ихсэж байгаа юм. Энэ асуудлыг харьяа байгууллагын хяналтын дор зохион байгуулах хуулийг санаачилсан. Өвөр Монголын Өөртөө Засах Орон руу Монголын унаач, уяач нар гарч морин уралдаан зохион байгуулах явдал түгээмэл болж байна. Талын морьтон монголчууд бид морин соёлоо нэг тийш нь алдах вий гэсэн зовнил байна. УИХ-ын гишүүн Н.Ганибал: Хаврын морин уралдааныг тавдугаар сарын 1-н хүртэл хорьсон. Тухайн адууны шинэ ногоонд гарч буй цаг хугацаанд уралдаан зохион байгуулж байгаа нь шууд утгаараа үржилд муу нөлөө үзүүлж байна.  Даяаршиж буй дэлхийд монголчууд бидний ондоошлын гол асуудал нь эрийн гурван наадам. Үүнийг шууд утгаараа Өвөр Монголчуудад алдах нөхцөл байдал тулгарсан. Тэгэхээр зөв талаас нь харж уралдаанаа зохион байгуулах нь уяачид, морь сонирхогчдын хамгийн их хүсэж буй асуудал юм.  Өөрсдийнхөө хүч хөдөлмөрийг шавхаж хавартай золгосон малчдад хөөр гунигийг нь хуваалцах баярыг хийлгэх ёстой. ","
    Н.Эрхбаяр, iKon.mn
  ","""Агаарын температур нэмэх хэм рүү ороход морины уралдаан зохион байгуулах хуулийн төслийг өргөн барилаа"""
01/22/2024 13:31:00,"2024 оны нэгдүгээр сарын 1-ээс төсвийн шинэ цаглавар үйлчилж эхэлсэн байна. Төсвийн хүрээний мэдэгдлийг гуравдугаар сарын 15-ны дотор Засгийн газраас өргөн барихад Төсвийн тогтвортой байдлын зөвлөл дүн шинжилгээ хийнэ. Улмаар тус зөвлөл гуравдугаар сарын 30-нд төсвийн хүрээний мэдэгдэлд хийсэн дүн шинжилгээнийхээ талаар иргэд, олон нийтэд мэдээлэл өгөх аж.",https://ikon.mn//n/324n,"УИХ-ын Төсвийн байнгын хороо 2023 оны намрын ээлжит чуулганы хугацаанд хийсэн ажлынхаа тайланг Төрийн ордонд өнөөдөр танилцууллаа.  Тус байнгын хороо 2023 оны УИХ-ын намрын чуулганы хугацаанд нийт 18 удаа хуралдаж, 29 хууль, 16 тогтоолыг баталсан байна. Мөн Төсвийн тогтвортой байдлын зөвлөлийн гишүүдийг УИХ-аар батлуулсан бөгөөд даргаар нь эдийн засагч Н.Энхбаяр томилогдсон аж.  2024 оны нэгдүгээр сарын 1-ээс төсвийн шинэ цаглавар үйлчилж эхэлсэн байна. Ингэснээр төсвийн хүрээний мэдэгдлийг гуравдугаар сарын 15-ны дотор Засгийн газраас УИХ-д өргөн барихад Төсвийн тогтвортой байдлын зөвлөл дүн шинжилгээ хийнэ. Улмаар тус зөвлөл гуравдугаар сарын 30-нд төсвийн хүрээний мэдэгдэлд хийсэн дүн шинжилгээнийхээ талаар иргэд, олон нийтэд танилцуулах аж. Өнөөдрийн танилцуулгын үеэр 2025 оноос хэрэгжих төсвийн тухай зарим хуулийн талаар УИХ-ын гишүүн, Төсвийн байнгын хорооны дарга Г.Тэмүүлэн мэдээлэл өглөө.  Тэрбээр ""Төсвийн тогтвортой байдлын тухай хуулийн хатуу зохицуулалт 2025 оны нэгдүгээр сарын 1-нээс хэрэгжиж эхэлнэ. Төсвийн хүрээний дунд хугацааны мэдэгдэл УИХ-аар 10 удаа батлагдах ёстой. Гэвч өнгөрсөн хугацаанд нийт 30 удаа өөрчилж, шинэчилсэн. Ингэснээр Засгийн газрын өр болон дотоодын нийт бүтээгдэхүүнд харьцуулсан 60 хувийг удаа дараа өөрчилсөн юм.  Тэгэхээр ирэх оны нэгдүгээр сарын 1-нээс Монгол Улсын төсвийн алдагдлын хоёр хувийн хэмжээг хэзээ ч өөрчлөхгүй байх хязгааралтын хууль хэрэгжинэ. Засгийн газрын өрийн  дотоодын нийт бүтээгдэхүүнтэй харьцуулсан хэмжээ 60 хувьтай байх заалт хатуу мөрдөгдөж эхэлнэ.  Мөн төсвийн тогтвортой байдлын тухай хуульд өөрчлөлт оруулахыг хуулийн зохицуулалтын хүрээнд хязгаарласан"" хэмээн ярилаа. ","
    Н.Эрхбаяр, iKon.mn
  ",Г.Тэмүүлэн: Төсвийн алдагдлын хоёр хувийн хэмжээг хэзээ ч өөрчлөхгүй байх хууль 2025 оноос хэрэгжинэ
01/20/2024 12:57:00,"Авлигын эсрэг хууль тогтоомжийн дагуу 2023 оны Хувийн Ашиг Сонирхлын болон Хөрөнгө, Орлогын Мэдүүлэг /ХАСХОМ/ шинэчлэн гаргуулах үйл ажиллагааг улсын хэмжээнд нэгдсэн байдлаар зохион байгуулж эхэлжээ.",https://ikon.mn//n/323d,"Авлигын эсрэг хууль тогтоомжийн дагуу 2023 оны Хувийн Ашиг Сонирхлын болон Хөрөнгө, Орлогын Мэдүүлэг /ХАСХОМ/ шинэчлэн гаргуулах үйл ажиллагааг улсын хэмжээнд нэгдсэн байдлаар зохион байгуулж эхэлжээ. Энэ сарын 19-ний байдлаар 2023 оны ХАСХОМ гаргавал зохих нийт албан тушаалтнуудын 35 хувь нь мэдүүлгээ гаргасан байна. Авлигатай Тэмцэх Газрын  https://meduuleg.iaac.mn  цахим системээр хоёрдугаар сарын 15-ны өдрийн 23.59 цаг хүртэл албан тушаалтан нь ХАСХОМ-ээ мэдүүлэх үүрэгтэйг мэдээллээ. Тодруулбал Ерөнхийлөгч, Ерөнхий сайд, УИХ-ын дарга болон гишүүд, сайд нар жил бүр бэлэн мөнгө, өмчлөл, тээврийн хэрэгсэл, хадгаламж, үнэт эдлэл, мал, цалин, зээл, газар, авлага зэргийг мэдүүлдэг. Өнгөрсөн онд 49.7 мянган албан тушаалтны ХАСХОМ-ийг шинэчлэн гаргаж, ХАСХОМ-ээ гаргаж өгөөгүй, худал мэдээлсэн 30 албан хүнд хариуцлага тооцуулжээ.","
    Б.МАНЛАЙ, IKON.MN
  ",Төрийн албан тушаалтнуудын 35% нь ХАСХОМ-ээ өгчээ
01/19/2024 16:42:00,"Ерөнхийлөгчийн Тамгын газрын дарга асан З.Энхболд, УИХ-ын гишүүн Б.Энх-Амгалан нарт холбогдох шүүх хуралдаан өнөөдөр Сүхбаатар дүүргийн эрүүгийн хэргийн анхан шатны шүүхэд боллоо.",https://ikon.mn//n/322v,"Ерөнхийлөгчийн Тамгын Газрын дарга асан З.Энхболд, УИХ-ын гишүүн Б.Энх-Амгалан нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн эрүүгийн хэргийн анхан шатны шүүхэд өнөөдөр боллоо.  Өчигдрийн хурлаар гэрч Д.Доржхандыг заавал оролцуулах хүсэлтэй буйгаа өмгөөлөгчид илэрхийлсэн юм. Үүнтэй холбогдуулан Д.Доржхандыг шүүх хуралдаанд албадан ирүүлэх тогтоол гаргасан боловч цагдаагийн байгууллагаас түүнтэй холбогдож чадаагүй байна.  Улсын яллагчийн зүгээс гэрч Д.Доржхандыг оролцуулахгүйгээр шүүх хуралдааныг үргэлжлүүлэх боломжтой бөгөөд хууль сануулж мэдүүлэг авсан гэв. Харин өмгөөлөгчид гэрчүүдийг заавал оролцуулах хүсэлтэй буйгаа шүүгчид илэрхийлсэн юм. Өнөөдрийн шүүх хуралдаанд таван гэрчээс зөвхөн нэг нь ирсэн байна. Хуралдаан даргалагч шүүгч талуудын байр суурийг сонссоны дараа гэрчүүдийг оролцуулах өмгөөлөгчдийн хүсэлтийг хүлээн авав.  Ингэснээр тус эрүүгийн хэргийн гэм буруугийн шүүх хуралдааныг ирэх сарын 5-ны 08:30 цаг хүртэл хойшлууллаа.  Шүүгч, шүүх бүрэлдэхүүн: З.Болдбаатар
			Б.Дуламсүрэн
			А.Мөнхсайхан Улсын яллагч: Б.Энх-Эрдэнэ Улсын яллагч: Ч.Батзориг Шүүгдэгч: З.Энхболд Шүүгдэгч: Б.Энх-Амгалан Шүүгдэгчийн өмгөөлөгч: Б.Баатарсайхан Шүүгдэгчийн өмгөөлөгч: Д.Батсүх Шүүгдэгчийн өмгөөлөгч: Ө.Цэрэндэжид Гэрч: С.Батболд Гэрч: Г.Энх-Амгалан Гэрч: Д.Доржханд Гэрч: С.Баярмаа Гэрч: Ц.Эрдэнэ-Очир","
    Н.Эрхбаяр, iKon.mn
  ","ЕТГ-ын дарга асан З.Энхболд, УИХ-ын гишүүн Б.Энх-Амгалан нарын шүүх хурал ирэх сарын 5-н хүртэл хойшлогдов"
01/19/2024 15:08:00,"Архангай аймгийн Иргэдийн Төлөөлөгчдийн Хурал (ИТХ)-ын дарга хууль  зөрчсөн үйл ажиллагаа явуулж байгаа талаар тус аймгийн хурлын төлөөлөгч, аймгийн ""Шинэ"" намын дарга Ц.Амаржаргал болон бусад гишүүдийнхээ хамт өнөөдөр сэтгүүлчдэд мэдээлэл өглөө.",https://ikon.mn//n/322s,"Архангай аймгийн Иргэдийн Төлөөлөгчдийн Хурал (ИТХ)-ын дарга хууль  зөрчсөн үйл ажиллагаа явуулж байгаа талаар тус аймгийн хурлын төлөөлөгч, аймгийн ""Шинэ"" намын дарга Ц.Амаржаргал болон бусад гишүүдийнхээ хамт өнөөдөр сэтгүүлчдэд мэдээлэл өглөө. Аймгийн ИТХ-ын дарга Б.Батжаргалыг гэмт хэргээс урьдчилан сэргийлэх салбар зөвлөлд цугларсан төсвийн мөнгийг хууль бусаар хувьдаа завшсан асуудлыг шалгуулахаар Авлигатай Тэмцэх Газар (АТГ)-т хандаж байгаагаа мэдэгдсэн юм. Энэ талаар Ц.Амаржаргал ""ИТХ бол зүгээр нэг хоосон суудал бөглөдөг албан тушаал биш. Төлөөлөгчдийн хурлыг удирдах хүн маш өндөр ёс суртахуунтай, хариуцлагатай байх ёстой. Гэтэл манай аймгийн ИТХ-ын дарга Б.Батжаргалын хууль бус үйлдэл хэрээс хэтэрч, хуулийг гууль болгож байна. Тодруулбал ИТХ-ыг улиралд нэг удаа хуралдуулна гэж заасан байдаг. Гэтэл Б.Батжаргал нь өөртөө ашигтай бол хурлаа зарлаж ашиггүй бол хойшлуулдаг болоод буй. Хамгийн сүүлийн хурлаа хүртэл хаяад явчихсан, ямар шийдвэр гарсан, юу шийдсэн нь тодорхой бус байдалтай байна. Хамгийн ноцтой нь аймгийн гэмт хэрэг зөрчлөөс урьдчилан сэргийлэх салбар зөвлөл гэж бий. Энэ зөвлөлийн төсвийг аймгийн иргэдийн торгуулийн орлогоос бүрдүүлдэг. Гэтэл ИТХ-ын дарга Б.Батжаргал энэ төсвийн мөнгийг хувьдаа шамшигдуулж, завшсан нь тогтоогдчихсон. Манай аймагт малын хулгайн асуудал их бий. Иймэрхүү гэмт хэргээс урьдчилан сэргийлэх зарчимтай төсвийн мөнгийг улс төрд нөлөө бүхий этгээд завшсан. Тиймээс ИТХ-ын ээлжит хурал дээр Б.Батжаргалыг огцруулах асуудлыг хэлэлцэхээр оруулж ирсэн. Харамсалтай нь аймгийн Ардчилсан Нам (АН)-ын бүлэг даргаа хамгаалаад хурлаа хаяад явчихсан. Одоог хүртэл энэ асуудлыг хэлэлцээгүй. Цаашид аймгийн АН-ын бүлэг энэ асуудлаа шийдвэрлэхгүй бол тэмцлийн дараагийн арга хэмжээгээ авахаар төлөвлөж байна"" гэж ярилаа. ","
    Э.Тэмүүлэн, iKon.mn
  ",Ц.Амаржаргал: Архангай аймгийн ИТХ-ын даргыг АТГ-т өгнө
01/19/2024 08:50:00,Ерөнхий сайд Л.Оюун-Эрдэнэ Их Британийн Ерөнхий сайд асан Тони Блэйртэй уулзлаа,https://ikon.mn//n/3226,"Монгол Улсын Ерөнхий сайд Л.Оюун-Эрдэнэ Швейцарын Холбооны Улсын Давос хотноо болж буй Дэлхийн эдийн засгийн 54 дэх чуулга уулзалтын үеэр Их Британийн Ерөнхий сайд асан Тони Блэйртэй 2024 оны нэгдүгээр сарын 18-ны өдөр уулзлаа. Ерөнхий сайд Л.Оюун-Эрдэнэ дэлхийн нөлөө бүхий улстөрчтэй уулзаж, санал солилцож буйдаа баяртай байна гээд ноён Тони Блэйр гурван удаа Монголд зочилж, Ерөнхийлөгч, Ерөнхий сайд нартай уулзаж байсан тул Монголын талаар тодорхой мэдээлэлтэй байдагт талархал илэрхийллээ. Тэрбээр Монгол Улс 1992 онд ардчилсан хөгжлийн замыг тууштай сонгож, ардчилсан Үндсэн хуулиа баталсан. Өнгөрсөн 30 жилийн хугацаанд үг хэлэх, хэвлэн нийтлэх, сонгох, сонгогдох, шашин шүтэх зэрэг ардчиллын суурь үнэт зүйлсийг хөгжүүлэхийн төлөө багагүй сорилтыг туулсан. Гэсэн ч монголчууд ардчиллыг хөгжүүлэх үйлсдээ үргэлж ахиц дэвшил гаргасаар ирснийг хэлэхэд таатай байна. Монгол Улс олон улсын сайн засаглалын туршлагаас суралцахыг эрхэмлэдэг. Ардчиллыг бэхжүүлэхэд олон ахиц дэвшил гарч байгааг Ерөнхий сайд онцоллоо. Тони Блейр, Ерөнхий сайд Л.Оюун-Эрдэнэтэй уулзах завшаан тохиосонд хариу талархаад түүний байр суурьтай санал нэг байгаагаа илэрхийлэв. Монгол Улс бүс нутгийн хэмжээнд ардчилсан тогтолцоог амжилттай хөгжүүлж буй улс учраас цаашид улам их амжилт гаргана гэдэгт итгэж байна. Ялангуяа сүүлийн жилүүдэд Монгол Улсад өрнүүлж буй авлигын эсрэг томоохон тэмцэл, засаглалын нээлттэй байдал, хараат бус шүүх засаглалыг бэхжүүлэх чиглэлээр реформ хийж байгааг өндрөөр үнэллээ. Тони Блэйрийн дэлхийн өөрчлөлтийн хүрээлэн нь эдийн засгийн шинэчлэл, хууль дээдлэх зарчим,  хүртээмжтэй, тогтвортой хөгжлийг дэмжих чиглэлээр Их Британи, АНУ, Африк, Ойрх Дорнод, Сингапур, Филиппин, Вьетнам, Индонез, Малайз, Энэтхэг зэрэг улс орнуудад  үйл ажиллагаа явуулдаг. Түүний багийнхан 2014 онд Улаанбаатарт ирж Засгийн газартай боловсрол, эрүүл мэнд, ажлын байр болон гадаадын хөрөнгө оруулалтыг нэмэгдүүлэх зэрэг чиглэлээр бодлогын зөвлөх үйлчилгээ үзүүлж, хамтран ажиллаж байжээ.   Эх сурвалж: ЗГХМОНХХ","
    Б.МАНЛАЙ, IKON.MN
  ",Ерөнхий сайд Л.Оюун-Эрдэнэ Их Британийн Ерөнхий сайд асан Тони Блэйртэй уулзжээ
01/18/2024 15:10:00,УИХ-ын намрын чуулганаар хэлэлцсэн хуулийн төслийн талаар АН-аас өнөөдөр байр сууриа илэрхийллээ.,https://ikon.mn//n/321k,"УИХ-ын намрын чуулганаар хэлэлцсэн хуулийн төслийн талаар АН-аас өнөөдөр байр сууриа илэрхийллээ. Тус намын дэд дарга И.Мөнхжаргал ""2024 оны нэгдүгээр сарын 17-ны өдөр УИХ бүрэн эрхийнхээ хугацааны сүүлийн намрын чуулганы хаалтаа хийлээ. УИХ-ын дарга Г.Занданшатарын үгийг анхааралтай сонслоо. Монгол Улсын иргэд 3.5 сая болж өссөн, ДНБ-ий нэг хүнд ногдох хэмжээ 5,800 ам.долларт хүрсэн, инфляц нэг оронтой тоотой болсон, эдийн засгийн өсөлт 6.9%, гадаад худалдааны тэнцэл ашигтай гарлаа гэх мэт баярт мэдээг дуулгаж байх шиг байна. Эдийн засаг 6.9 хувиар өссөн юм бол 10 иргэн тутмын наймынх нь амьдрал яагаад доройтсон юм бэ? Танд хариулт байгаа юу? ДНБ-ий нэг хүнд ногдох хэмжээ 5,800 ам.доллар болсон юм бол нэг хүнд ногдох өрийн хэмжээ 6.9 мянга орчим доллар байна. Энэ хоёр хоорондоо уялдаж байна уу?. Гадаад худалдааны тэнцэл ашигтай гарсан юм бол бизнес эрхлэгчдийн орчин сайжирсан уу? Монгол орныг аз ивээж энэ удаад нүүрсний экспортын орлого анх удаа нэмэгдсэн байна. Гэвч энэ эдийн засгийн өсөлт нийт бизнес эрхлэгчдэд хүртээмжгүй, өрхөд орж буй ашиг тус алга. ДНБ-ий нийт хэм хэмжээг нийт иргэдэд хувааж гаргадаг боловч нийт хүн амын 5%-д ашиг нь ногдож байгаад дүгнэлт хийсэн үү. Гадаадын хөрөнгө оруулалтын тухай хуулийг хэлэлцэж байгаа ч дотоодын бизнес эрхлэгчдийн тухай юу хэлэлцэв. Нийт иргэдээс 100,000 санал авсан НӨАТ-ын буцаан олголтыг 5% болгох хуулийг та хэд унагасан. Ингэснээр хувийн бизнес эрхлэгчдээ дэмжих бодлогоо нурааж байна. Нүүрсний сонсгол явуулсанд талархалтай хандаж байгаа. Эрдэнэс Тавантолгойн уурхай Засгийн газрын мэдэлд байдаг. Хэдэн мянган машин бүртгэлгүй гаалиар гарсан тухай ярилцаж байх шиг байна, Монгол Улсын гааль, татвар Засгийн газрын мэдэлд байгаа гэж ойлгож байгаа. С зөвшөөрөл өгдөг газар нь Засгийн газрын мэдлийнх. Бүхэлд нь харвал нүүрсний хулгайтай холбоотой асуудал Засгийн газар, таны хариуцлагын асуудал байгаа Ерөнхий сайдаа. Хулгайтай холбоотой асуудлыг Засгийн газар дотроосоо хайх ёстой байжээ. Гадаадын хөрөнгө оруулалтын тухай хуулийг Засгийн газраас өргөн мэдүүлж, нэг сарын хугацаанд иргэд, улс төрийн намууд байр сууриа илэрхийлж байна.  Нэг зүйлийг Засгийн газар анхаарах хэрэгтэй. Засгийн газраас өргөн мэдүүлсэн хуулийн хуудуутай асуудлаар Засгийн газрын гишүүд чинь хоорондоо таарахгүй, чуулганы танхимд хэрэлдээд сууж байна. Засгийн газрын гишүүдэд ойлгуулж чадаагүй хуулиа УИХ-д оруулж, иргэдийг талцуулсан нь Ерөнхий сайд таны хариуцлагын асуудал. Сонгуулийн хууль зөрчиж байж болзошгүй мэдээлэл иргэдээс АН-д ирүүлж байна. Тойргоо андуураад тайлангаа тараах жишээтэй. Эдгээр мэдээллийг УИХ-ын гишүүд нэр дэвших тохиолдолд Сонгуулийн Ерөнхий Хороонд гомдол гаргаж, мэдүүлнэ. УИХ-ын дарга тантай нэг зүйл дээр санал нэг байгаагаа илэрхийлье. Монгол Улсын хүн ам 3.5 сая болсонд бүгд баяртай байна. Гэхдээ хүн амаа өсгөхөд та хувь нэмрээ оруулсан нь бага байх шүү"" гэв. Иргэдийн татварын мөнгөөр санхүүждэг МҮОНРТ эрх баригчдын сонгуулийн сурталчилгааг хийдгээ больж, иргэдийн мэдэх эрхийг хангахыг шаардаж байгаагаа хэллээ.","
    Б.МАНЛАЙ, IKON.MN
  ","""Монгол Улсын хүн ам 3.5 сая болсонд баяртай байна. Гэхдээ хүн амаа өсгөхөд УИХ-ын дарга хувь нэмрээ оруулсан нь бага шүү"""
01/18/2024 13:53:00,"- Хөрөнгө оруулалтын тухай хуулийн талаар Ц.Даваасүрэн, Х.Болорчулуун , Б.Бат-Эрдэнэ нар мэдээлэл хийлээ.",https://ikon.mn//n/321b,"Хөрөнгө оруулалтын тухай хуулийн талаар Сайд Ц.Даваасүрэн, Х.Болорчулуун, Б.Бат-Эрдэнэ нар өнөөдөр мэдээлэл хийлээ.  Энэ үеэр УИХ-ын гишүүн Б.Бат-Эрдэнэ ""Хуулиа эхэлж гаргаад Монголын байгалийн баялгийг цөлмөдөг байдал үеийн үед байсан. 2008 онд Оюутолгойн хөрөнгө оруулалтын гэрээ хийх бэлтгэлийг 2005, 2006 оноос хангасан. Эхлээд Ашигт малтмалын тухай хуульдаа өөрчлөлт оруулж, гаднын хөрөнгө оруулагчдад ашигтай байх талаас нь батлуулж байсан юм.  Байгалийн баялгийн эзэн орон ямар нэгэн мөнгө төлөхгүйгээр шууд авах хуулийн зохицуулалтыг устгаж Оюутолгойн 34 хувьд нь монголчууд зээлээр худалдаж авах гэрээг С.Баяр, С.Баярцогт, Ч.Сайханбилэг, Ц.Элбэгдорж зэрэг тэр үеийн ажил хариуцаж байсан хүмүүс хийсэн.  Яаж ч ядарсан орон гэрээрээ тоглож болдоггүй юм шүү гэж аав ээж захиж ирсэн. Түүнтэй адилхан улсын хувьд газартай холбоотой асуудал дээр анхаарах хэрэгтэй.  Мөн Тавантолгойд онцгой дэглэм тогтоож, Бүрэн Эрхт Төлөөлөгчөөр төрийн албаар мэргэшсэн залууг аваачиж тавьснаар бүх юм нь цэгцэрч, гурав орчим их наяд төгрөгийн ашигтай ажиллаад ард иргэддээ хувьцаа олгох асуудлыг яриад байна шүү дээ.  Төрийн өмчит компаниуд муу гэдэг байдлаасаа холдох хэрэгтэй. Бүх юмыг болохгүй байна гэх нэрийн доор хувьчилж авдаг. Хөтөлийн цемент үйлдвэрийг зориуд дампууруулаад хувьчлаад авчихсан. Хувьчилсныхаа дараа юу ч хийгээгүй, цөлмөсөн"" гэв.   ","
    М.Батчимэг, ikon.mn
  ",Б.Бат-Эрдэнэ: Яаж ч ядарсан орон гэрээрээ тоглож болдоггүй юм шүү гэж аав ээж захиж ирсэн
01/18/2024 13:50:00,"Улсын Их Хурал(УИХ)-ын гишүүн Ц.Даваасүрэн, Х.Болорчулуун, Б.Бат-Эрдэнэ нар өнөөдөр хэвлэлийн хурал хийж, Хөрөнгө оруулалтын тухай хуулийн төслийн талаар байр сууриа илэрхийлэв.",https://ikon.mn//n/321c,"Улсын Их Хурал(УИХ)-ын гишүүн Ц.Даваасүрэн, Х.Болорчулуун, Б.Бат-Эрдэнэ нар өнөөдөр хэвлэлийн хурал хийж, Хөрөнгө оруулалтын тухай хуулийн төслийн талаар байр сууриа илэрхийлэв. Найм дахь удаагийн сонгуулиар бүрдсэн энэ удаагийн парламентын намрын отгон чуулган завсарлахын өмнөхөн хэлэлцсэн дээрх хуулийн төсөл нь олон нийтийн дунд эргэлзээтэй олон асуудлыг дагуулж байгаа юм.  УИХ-ын гишүүн Ц.Даваасүрэн ""Чуулган завсарлахаас өмнө Хөрөнгө оруулалтын хууль, мөн Төрийн өмчийн компани байгуулахыг түр хориглосон хууль хэлэлцэгдсэн. Энэ хоёр хуулийн хор уршгийн талаар иргэд, сонгогчдод нээлттэй мэдээлэл өгсөн. Үүний хариуд хүчтэй дайралтууд явж эхэллээ. Сонгууль хүртэл үргэлжлэх бололтой байна.  Үүнийг нь хэлчхээр хорсож байгаа гэж, есөн шидээр гүтгэж байна. Бид гүтгэлэгтэй тэмцэнэ. Хуулийн хяналтын байгууллагад өгнө. Тэгэхээр бас хэцүү юм гарч ирэх юм. Нэг сайтад биднийг янз бүрээр бичихээр нь шалгаж өгөөч гээд хууль хяналтын байгууллагад хүсэлт тавьсан. Ингэхээр хүлцэл өчье, биднийг ялаас мулталж өгөөч гэж байгаа юм. Баримт нотолгоогүй юм тавивал өгөхөөс өөр аргагүй. Улс төрийн л захиалга байгаа.  Тус сайтад гарсан нь биднийг ""Олигархижсан бүлгийн толгойлол"", ""Жалганы ухнуудаар Монголын төрийг зайдагнуулж болохгүй"" гэсэн юм бичсэн. Иймэрхүү юм хоёр хуулийн дараа олон нийтийн сүлжээгээр хавтгайрч эхэлсэн. Адилхан хар байх гэж зүтгэж байгаа улс төрчдийн захиалга гэдгийг бид ойлгож байгаа. Гүтгээд ч болтугай адилхан хар болгох гэсэн захиалга. Тиймээс сэтгүүлч нар битгий өртөж, хэлмэгдээсэй гэж бодож байна. Хүнийг гүтгэчхээд баримт өгөхгүй байгаа тул бичсэн хүмүүс нь хэлмэгдэх гээд, биднийг гуйгаад байгаа. 100 жилээр газраа ашиглуулаад, гэр бүлтэй нь байнга оршин суух виз өгье гэдэг Монгол Улсын иргэн бидний дунд байгааг анхаарах хэрэгтэй болсон байна. Тусгаар тогтнолын хамгийн том аюул нь дотроосоо. 1919 онд дотроосоо тусгаар тогтнолоо байхгүй болгосон. Тиймээс анхааралтай байхгүй бол дотроосоо элдэв янзын хууль санаачлах, алсуураа тусгаар тогтнолыг ганхуулах юмнууд орж ирж байна. Хэлчхээр элдвээр захиалга өгөөд, бусдыг хүнд байдалд оруулдаг юм болж байна.  Олон нийтийн сүлжээ харахаар л бидэн рүү дайрсан, манай тойрог руу чиглэсэн мэдээлэл их цацаж байна. Бид хуулийн дагуу л үзнэ"" гэсэн юм.  Түүнчлэн ""Хөрөнгө оруулалтын хуулийн төслийн 16.1.5-д Монгол Улсад хөрөнгө оруулалт хийсэн гадаадын хөрөнгө оруулагч түүний гэр бүлд Монгол Улсад зорчих олон удаагийн орж гарах виз болон байнга оршин суух зөвшөөрөл олгоно гэж байгаа. Энэ бол аюултай. Өмнө нь 100 мянган ам.долларын хөрөнгө оруулж, хувьцаа худалдаж авах, компани хамтран байгуулбал байнга оршин суух эрхтэй болдог байсан. Нэг ёсондоо АНУ-д ногоон карт авахад тодорхой хэмжээний босготой байдаг. Түүнийг нь манайд нэг сая төгрөг л болгочхож байгаа юм. Манайд оршин суух виз авах гээд байна"" гэв. ","
    Б.Бадамгарав, IKon.mn
  ",Ц.Даваасүрэн: Хувь хүн стратегийн ордыг 100% эзэмших хууль оруулж ирчхээд зүтгүүлээд байна
01/18/2024 12:36:00,"""“Эрдэнэс Тавантолгой” ХК-ийн ногдол ашгийн талаар авах зарим арга хэмжээний тухай” тогтоолын төслийг Улсын Их Хурал (УИХ) баталсан билээ.",https://ikon.mn//n/3215,"""Эрдэнэс Тавантолгой” ХК-ийн хувьцааны талаар авах зарим арга хэмжээний тухай Улсын Их Хурал(УИХ)-ын тогтоолын төсөл өчигдөр батлагдсан. Энэхүү шинээр батлагдсан тогтоолын төслийг ахмадууд эсэргүүцэж ""нүцгэн"" хэвлэлийн бага хурал өнөөдөр хийлээ. Тодруулбал ""Эрдэнэс Тавантолгой"" ХК-ийн Бүрэн Эрхт Төлөөлөгч(БЭТ) Ж.Ганбат цагаан сараас өмнө 116,000 орчим төгрөг 2022 оны ногдол ашиг болгож олгохыг зорино гэсэн юм. Тэгвэл үүнийг ахмадууд болон хөгжлийн бэрхшээлтэй иргэдийн төлөөлөл үүнийг эсэргүүцлээ. Хэвлэлийн хуралд оролцсон иргэдийн төлөөлөл ""Хоёр жил гаруй шаардлага тавьсны эцэст ""Эрдэнэс Тавантолгой"" компанийн ногдол ашгийг ард түмэнд өгөх асуудлаар өнгөрсөн оны арванхоёрдугаар сарын 19-нд болсон хуралдаанаар тус компанийн хувьцааны 34 хувийг иргэдэд эзэмшүүлэх тогтоолын төслийг УИХ-аар хэлэлцүүлсэн. Гэвч сая оруулсан шинэ тогтоолын төсөлд энэ асуудлыг тусгасангүй. Энэ 34 хувийг ард түмэнд эзэмшүүлснээр нэг иргэнд 1,290 хувьцаа оногдох ёстой. Энэ нь 580,000 төгрөгийг нэг иргэнд олгох учиртай гэсэн үг. УИХ иргэдийнхээ эсрэг ажиллаж байна. Тиймээс дараагийн арга хэмжээгээ авч энэ тогтоолын төсөлд бүхэлд нь хориг тавихыг Монгол Улсын Ерөнхийлөгчид шаардлага хүргүүлнэ"" гэж ярив. Иргэн Г.Хажидмаа ""БЭТ Ж.Ганбат гэдэг хүн 2022 оны ногдол ашиг 116 мянган төгрөг өгнө гэнэ. Энэ мөнгөөр юу авч хүрэх вэ. Хоёр кг ааруул ч авч хүрэхгүй байна. Оны өмнө 580 мянган төгрөг тараах боломжтой гэж Засгийн газар ярьсан байсан. Гэтэл Цагаан сар дөхөнгүүт 116 мянган төгрөг өгнө гэж хэлүүлж байна.  Монгол Улсад олон нам байна. Улсынхаа төлөө зүтгэнэ гэж энэ намууд бий болсон байгаа. Гэтэл хөгжлийн бэрхшээлтэй иргэд, ахмад настан, ажил хийж боломжгүй хүмүүс дээр нэг ч нам ирж нэгдсэнгүй. Иргэн баян бол төр баян гэдэг үндсэн дээр эдийн засгийн эрх чөлөөтэй болгохын төлөө 2022 оны аравдугаар сараас хойш шаардсан тэмцсэн. Монголын ард түмнийг эдийн засгийн эрх чөлөөтэй болгох дээр энэ намуудын аль нь ч бидэнтэй нэгдэж, ногдол ашгийг шаардахгүй байна. Тиймээс Цагаан сарын өмнө 580 мянган төгрөгийг ард түмэн өг гэж шаардаж байгаа. Баялагтаа эзэн болгох бидний хөдөлгөөн үргэлжлэх болно. Ганц ""Эрдэнэс Тавантолгой""-гоос ногдол ашиг аваад зогсохгүй. Үүний дараа ""Эрдэнэс Монгол"" дээр байгаа алтан хувьцааг амь оруулахын төлөө тууштай тэмцэнэ. Иргэн бүр нэг алтан хувьцаатай гэдгээ мэдэж авах ёстой"" гэлээ.","
    Э.Тэмүүлэн, iKon.mn
  ","Ахмадууд нүцгэлж, ""Эрдэнэс Тавантолгойн"" ногдол ашгаас иргэн бүрд 580 мянган төгрөг өгөхийг шаардлаа"
01/17/2024 20:37:00,-УИХ-ын 2023 оны намрын ээлжит чуулганыг хааж УИХ-ын дарга Г.Занданшатар үг хэллээ.,https://ikon.mn//n/320j,"УИХ-ын 2023 оны намрын ээлжит чуулганыг хааж УИХ-ын дарга Г.Занданшатар үг хэллээ.  Тэрбээр ""УИХ-ын эрхэм гишүүд, хадагтай ноёд оо! УИХ-ын найм дахь удаагийн сонгуулиар бүрдсэн парламент намрын отгон чуулганаа өндөрлүүлж байна. Энэ удаагийн чуулган Үндсэн хуульд заасан ажлын 75 өдөр хуралдаж, 224 хууль, УИХ-ын 62 тогтоол баталлаа. Эрх зүйн шинэчлэл хийсэн чуулган боллоо.  Энэ чуулганыг бүхэлд нь шинэчлэлийн парламент байсан гэж дүгнэж болно. 2023 онд Монгол Улс 3.5 сая иргэнтэй болсон. Тиймээс УИХ ард түмний засаглах эрхийг хангах, төлөөлөх, хэрэгжүүлэх, цахим парламент байх зорилтоо хэрэгжүүллээ.  Олуулаа болохын хэрээр монголчууд их нүүдлийн зүг хөдөлж эхэллээ. Цэгцрэх хөдөлгөөний чуулган болсон гэж хэлмээр байна. Уламжлал шинэчлэл хоёрын тэнцвэр, хулгайч хууль зөрчигчдийг илрүүлэн шүүн шийтгэх их өөрчлөлтөд тэмүүлсэн хөдөлгөөн идэвхэжсэн цаг үеийг туулж байна.  Бужигнаантай ч нийгмийн бухимдалтай юм шиг санагдах энэ хөдөлгөөн эмх цэгцээ олох эерэг үйл явц юм. Ардчилал улам хэрсүүжиж, төлөвшинө. Үр дүнд нь Монгол улс хүчирхэгжиж, хүн бүр жаргалтай амьдрах нөхцөл бүрдэнэ. Нийгэмд бухимдал их байна гэсэн дүгнэлтийг судалгааны байгууллагууд гаргасан. Энэ нь шударга бус болон эдийн засгийн өсөлтийн хүртээмжгүй байдлаас шалтгаалж байна. Иргэдийн амьдрал сайжраагүй байхад эдийн засаг өсөж, инфляц нэг оронтой тоонд байна гэж ярих бухимдлыг үүсгэсэн гэжээ.  УИХ-аас байгуулагдсан Хянан шалгах түр хороо нотлох баримтыг шинжлэн судлах сонсголыг хоёр үе шаттай явуулж, 412 гэрчийг дуудан оролцуулсан. Өмнө нь өндөр дээд түвшний улс төрч, эрх мэдэл бүхий хууль сахиулагч, шударга бус замаар бизнес эрхлэгч гурав эрх ашгаараа нийлсэн тогтолцоо бүх юмыг далдалдаг байсан.  Эрхэм гишүүд ээ! Монгол Улс бол хүний эрх, эрх чөлөөг дээдэлсэн  үндсэн хуультай ардчилсан улс. Хэнээс ч хараат бус ажиллах шүүх засаглал, зөвлөлдөж, маргалдаж мэтгэлцэж хуулиа тогтоох парламентын засаглал, хэн нэгний нөлөөнд үл автах хэвлэл мэдээлэл бол ардчиллын дархлаа. Хэсэг бүлэг хүмүүс явцуу ашиг сонирхлоор ардчилалд халддаг байхыг хэрхэвч бид зөвшөөрөхгүй.  Өчигдөр би тролл гэдэг гадаад үг хэрэглэсэн. Үүнийг Гоголын зохиолд гардаг шиг амгүй албатууд гэж нэрлэвэл зохино. Нийгмийн сүлжээний нээлттэй бүтцийн ард нуугдсан асар их мөнгө, нарийн бүлэглэлүүд идэвхжиж байна. Энэ нь ардчилалд учирч буй эрсдэлд үзэгдэл хэмээн үзэж талсан сэргийлэх олон арга хэмжээ авч байгаа.  Авлигын эсрэг тэмцэл, тогтолцооны суурь шинэчлэл, эдийн засагт эерэг нөлөө үзүүлэх Засгийн газрын шийдвэр бүхнийг УИХ гацаа саадгүй баталсан. Гэхдээ Засгийн газар танхимын зарчмаар ажиллаж чадахгүй, байр сууриа нэгтгээгүй зэрэг асуудлын буруутан нь УИХ болдог жишиг тогтож, парламентын нэр хүндэд нөлөөлж байна.  Үндсэн хуулийн нэмэлт өөрчлөлтийг амилуулах маш чухал сонгуулийн жил эхэлж байна. 126 гишүүн, бүсчилсэн найман тойрог шинэ Монголын шинэ түүхийг бичнэ гэсэн хүлээлт байгаа. Энэ удаагийн сонгуульд намууд бодлогоор өрсөлдөх, нэг аймаг услах бус, бүс нутгийн хөгжил дэвшлийн төлөө өрсөлдөх ёстой.  Дэлхий дахинд үүссэн шинэ эрсдэл улс орны хөгжлийг хязгаарлагч хүчин зүйлүүд дотоодын эв нэгдлээ бэхжүүлэхийг шаардсаар байна. Улс төрийн хариуцлагын босго өндөрсөж энэ цаг үетэй хөл нийлүүлэх нь улс төрчдийн сорилт, сонголт юм. Тиймээс үйлдэл, үйл хэрэг бүрээрээ манлайлагч байгаа хэмээн эрхэм нөхдөөсөө хүсэж, УИХ-ын 2023 оны намрын нэгдсэн чуулган хаасныг мэдэгдье"" гэв. ","
    Н.Эрхбаяр, iKon.mn
  ",ФОТО: УИХ-ын найм дахь удаагийн сонгуулиар бүрдсэн парламентын намрын ОТГОН чуулган өндөрлөлөө
01/17/2024 17:56:00,УИХ-ын намрын ээлжит чуулганы нэгдсэн хуралдаан Төрийн ордонд болж байна.,https://ikon.mn//n/3204,"
17:56 2024/01/17
 Н.Нанзаддоржийг Монголын үндэсний олон нийтийн радио, телевизийн Үндэсний зөвлөлийн гишүүнээр, Б.Пүрэвдагва, Л.Цэдэвсүрэн нарыг Төрийн албаны зөвлөлийн гишүүнээр томилохыг УИХ-ын гишүүдийн олонх дэмжиж, баталсан юм.   Үргэлжлүүлэн УИХ-ын 2024 оны хаврын ээлжит чуулганаар хэлэлцэх асуудлын талаарх УИХ-ын тогтоолын төслийг баталсан юм. Үүнд: Хэлэлцэх асуудлын жагсаалт баталсны дараа намрын ээлжит чуулганаар хэлэлцэгдсэн дараах хуулийн төслүүдийг эцэслэн батлав. Үүнд:  Ийнхүү УИХ-ын 2023 намрын ээлжит чуулган завсарлаж байгаа юм.  
15:05 2024/01/17
 Өрийн удирдлагын тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг болж, батлагдсан юм. Энэ үеэр Улаанбаатар хотын бондын талаар УИХ-ын гишүүн Н.Ганибал болон Т.Доржханд нар байр сууриа илэрхийллээ.  УИХ-ын гишүүн Т.Доржханд: Монгол Улсын Засгийн газрын бондын үнэлгээ сайн биш, гадаадын хөрөнгө оруулалт байхгүй байгаа. Хойд хөрш маань дайнтай, урд хөрш ковидын нөхцөл байдлаас ангижраагүй, манай бүс нутагт хөрөнгө оруулалт байхгүй.  Энэ нөхцөлд Улаанбаатар хотод гадаад бонд гаргах эрх нээх гэж байгаа нь эрсдэл. Үе үеийн хотын дарга нар бонд гаргах, ажил хийх санал ярьдаг байсан. Дотоодын бондын зах зээлийг нээснээр өгөөжийн муруй үүсэж, зах зээлийн маркет тогтоосны дараа харилцаа үүсдэг. Зээлжих зэрэглэл тогтдог.  Манай Улаанбаатар хотод гадаад бүү хэл дотоодын бондын түүх байхгүй. Хэрэв Улаанбаатар хот бонд гаргаад төлж чадахгүй бол Засгийн газрын үнэт цааснууд эргэж дуудагдах нөхцөл байдал үүснэ.  Бондыг юунд зарцуулах, ямар нөхцөлөөр авах нь чухал. 2012 онд төмөр зам барина гээд мөнгө босгоод ирсэн төсөл, ТЭЗҮ байхгүй. Аргаа бараад төгрөг рүү шилжүүлж арилжааны банкууд дээр байршуулж байсан. Сүүлдээ зураг төсөл байхгүй болохоор зам барьж эхэлсэн.  Богино хугацаатай бонд босгох боломжтой. Гурван жилийн хугацаанд башингаа бариад зарж чадахгүй. Энэ хугацаанд төсөл удирдах чадвар Улаанбаатар хотод байгаа юу. УИХ-ын гишүүн Н.Ганибал: Нийслэл өрж тавиад хэрэгжүүлэх гэж буй төслийг хар л даа. Түгжрэлийг бууруулна гэсэн атал олон давхар орон сууц барина гэж байгаа юм. Нэг га газарт хэдэн хүн ногдох нягтаршлын асуудлыг сөргөөр нь оруулж ирлээ.  Энэ нь нийслэл түгжрэл, утааг бууруулах алсын хараа, төлөвлөлтийг олоогүй байна гэсэн үг. Дорноговь нэг нүүрсний уурхайтай. Жорк стандартын уурхай барина, хөрөнгө оруулаач гээд өмнөх Засаг дарга чинь дэлхийгээр тэнэж байсан.  Засгийн газраас том эрх мэдэлтэй хот суурин болох гэж байгаа юм уу. Асуудлаа бодитоор нь харахгүй үсчүүлж байна. Орон сууц барина гэдэг нь түгжрэлийг нэмэгдүүлж, утааг бууруулна гэсэн үг. Энэ хоёр урвуу хамааралтай. Иймэрхүү зүйлийг ойлгохгүйгээр мөнгө босгож яах юм.  УИХ-ын дарга Г.Занданшатар: Засгийн газрын оруулж ирж буй бүх тогтоолыг баталж байгаа. Үнэ бууруулна гээд тогтоолын төсөл баталсан хаана байна. Түгжрэл бууруулна гээд өчнөөн тэрбумаар нь баталсан хаана байгаа юм.  Бүгдийн баталж өгөөд байхад Засгийн газрын гишүүд яагаад УИХ-ыг загнаад байгаа юм. Улаанбаатарт орон сууц барьснаар түгжрэл буурахгүй. Налайх, Багануур дүүрэгт хот болгох хууль яасан бэ.  
13:55 2024/01/17
 УИХ-ын намрын ээлжит чуулганы нэгдсэн хуралдаан Төрийн ордонд болж байна.  Өнөөдрийн хуралдаанаар байнгын хороодын хэлэлцсэн хуулиудыг эцэслэн батлах бөгөөд УИХ-ын 2023 оны намрын ээлжит чуулганы хаалтын үйл ажиллагаа болно.  
15:05 2024/01/17
 Өрийн удирдлагын тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг болж, батлагдсан юм. Энэ үеэр Улаанбаатар хотын бондын талаар УИХ-ын гишүүн Н.Ганибал болон Т.Доржханд нар байр сууриа илэрхийллээ.  УИХ-ын гишүүн Т.Доржханд: Монгол Улсын Засгийн газрын бондын үнэлгээ сайн биш, гадаадын хөрөнгө оруулалт байхгүй байгаа. Хойд хөрш маань дайнтай, урд хөрш ковидын нөхцөл байдлаас ангижраагүй, манай бүс нутагт хөрөнгө оруулалт байхгүй.  Энэ нөхцөлд Улаанбаатар хотод гадаад бонд гаргах эрх нээх гэж байгаа нь эрсдэл. Үе үеийн хотын дарга нар бонд гаргах, ажил хийх санал ярьдаг байсан. Дотоодын бондын зах зээлийг нээснээр өгөөжийн муруй үүсэж, зах зээлийн маркет тогтоосны дараа харилцаа үүсдэг. Зээлжих зэрэглэл тогтдог.  Манай Улаанбаатар хотод гадаад бүү хэл дотоодын бондын түүх байхгүй. Хэрэв Улаанбаатар хот бонд гаргаад төлж чадахгүй бол Засгийн газрын үнэт цааснууд эргэж дуудагдах нөхцөл байдал үүснэ.  Бондыг юунд зарцуулах, ямар нөхцөлөөр авах нь чухал. 2012 онд төмөр зам барина гээд мөнгө босгоод ирсэн төсөл, ТЭЗҮ байхгүй. Аргаа бараад төгрөг рүү шилжүүлж арилжааны банкууд дээр байршуулж байсан. Сүүлдээ зураг төсөл байхгүй болохоор зам барьж эхэлсэн.  Богино хугацаатай бонд босгох боломжтой. Гурван жилийн хугацаанд башингаа бариад зарж чадахгүй. Энэ хугацаанд төсөл удирдах чадвар Улаанбаатар хотод байгаа юу. УИХ-ын гишүүн Н.Ганибал: Нийслэл өрж тавиад хэрэгжүүлэх гэж буй төслийг хар л даа. Түгжрэлийг бууруулна гэсэн атал олон давхар орон сууц барина гэж байгаа юм. Нэг га газарт хэдэн хүн ногдох нягтаршлын асуудлыг сөргөөр нь оруулж ирлээ.  Энэ нь нийслэл түгжрэл, утааг бууруулах алсын хараа, төлөвлөлтийг олоогүй байна гэсэн үг. Дорноговь нэг нүүрсний уурхайтай. Жорк стандартын уурхай барина, хөрөнгө оруулаач гээд өмнөх Засаг дарга чинь дэлхийгээр тэнэж байсан.  Засгийн газраас том эрх мэдэлтэй хот суурин болох гэж байгаа юм уу. Асуудлаа бодитоор нь харахгүй үсчүүлж байна. Орон сууц барина гэдэг нь түгжрэлийг нэмэгдүүлж, утааг бууруулна гэсэн үг. Энэ хоёр урвуу хамааралтай. Иймэрхүү зүйлийг ойлгохгүйгээр мөнгө босгож яах юм.  УИХ-ын дарга Г.Занданшатар: Засгийн газрын оруулж ирж буй бүх тогтоолыг баталж байгаа. Үнэ бууруулна гээд тогтоолын төсөл баталсан хаана байна. Түгжрэл бууруулна гээд өчнөөн тэрбумаар нь баталсан хаана байгаа юм.  Бүгдийн баталж өгөөд байхад Засгийн газрын гишүүд яагаад УИХ-ыг загнаад байгаа юм. Улаанбаатарт орон сууц барьснаар түгжрэл буурахгүй. Налайх, Багануур дүүрэгт хот болгох хууль яасан бэ.  
17:56 2024/01/17
 Н.Нанзаддоржийг Монголын үндэсний олон нийтийн радио, телевизийн Үндэсний зөвлөлийн гишүүнээр, Б.Пүрэвдагва, Л.Цэдэвсүрэн нарыг Төрийн албаны зөвлөлийн гишүүнээр томилохыг УИХ-ын гишүүдийн олонх дэмжиж, баталсан юм.   Үргэлжлүүлэн УИХ-ын 2024 оны хаврын ээлжит чуулганаар хэлэлцэх асуудлын талаарх УИХ-ын тогтоолын төслийг баталсан юм. Үүнд: Хэлэлцэх асуудлын жагсаалт баталсны дараа намрын ээлжит чуулганаар хэлэлцэгдсэн дараах хуулийн төслүүдийг эцэслэн батлав. Үүнд:  Ийнхүү УИХ-ын 2023 намрын ээлжит чуулган завсарлаж байгаа юм. ","
    Н.Эрхбаяр, iKon.mn
  ",Хүүхэд хамгааллын болон Органик бүтээгдэхүүний тухай зэрэг найман хуулийг эцэслэн батлав
01/17/2024 16:05:00,"Оюутолгойн ордод гэрээ хийх тухай асуудал яригдахад 2005, 2006 оноос Сингапурт очиж сууж байгаад Ашигт малтмалын тухай хуульд өөрчлөлт оруулсан. Монголын тал байгалийн баялагтай үнэ төлбөргүй хувьцаа эзэмших хуулийн төслийг үгүй хийсэн. “Айвэнхоу майнз” компанийн үүсгэн байгуулагч Роберт Фрийдланд гэдэг луйварчинд өгсөн.",https://ikon.mn//n/320d,"УИХ-ын 2023 оны намрын ээлжит чуулганы хаалтын хуралдаан өнөөдөр болж байгаа билээ.  Тус хуралдаанаар өнгөрсөн оны арванхоёрдугаар сарын 20-нд Засгийн газраас өргөн барьсан “Эрдэнэс Тавантолгой” хувьцаат компанийн хувьцааны талаар авах зарим арга хэмжээний тухай” УИХ-ын тогтоолын төслийг эцсийн хэлэлцүүлэг болж, 69.8 хувийн саналаар батлагдсан юм.  Хэлэлцүүлгийн үеэр тогтоолын төсөлтэй холбогдуулан анхаарах ёстой зүйл, заалтын талаар УИХ-ын гишүүн, Олимп, нийтийн биеийн тамир, спортын сайд Б.Бат-Эрдэнэ үг хэлэв.  Тэрбээр ""Монгол орны байгалийн баялагтай холбоотой зүйл тун хүнд. Одоо яригдаж буй Хөрөнгө оруулалтын тухай хуулийн цаад талд юу нуугдаж байна вэ. Хармагтайн ордоос эхлүүлээд томоохон орд газруудын хулгай хийх гээд сууж байгаа юм биш үү гэсэн хардлага байгаа.  Оюутолгойн ордод гэрээ хийх тухай асуудал яригдахад 2005, 2006 оноос Сингапурт очиж сууж байгаад Ашигт малтмалын тухай хуульд өөрчлөлт оруулсан. Монголын тал байгалийн баялагтаа үнэ төлбөргүй хувьцаа эзэмших хуулийн төслийг үгүй хийсэн. “Айвэнхоу майнз”-ын Роберт Фрийдланд гэдэг луйварчинд өгсөн. Тэр нь дамжаад Рио Тинтод өгсөн, өнөөдөр ямархуу байдалтай явж байгаа билээ. Улс орны газар шороотой зүйл дээр туйлын анхаарал болгоомжтой шийдвэр гаргах хэрэгтэй. Монголчууд өөрийнхөө орон гэрээр тоглож болохгүй гэж ярьдаг"" гэв.","
    Н.Эрхбаяр, iKon.mn
  ",Б.Бат-Эрдэнэ: Оюутолгойн ордыг “Айвэнхоу майнз”-ын Роберт Фрийдланд гэдэг луйварчинд өгсөн
01/17/2024 15:56:00,УИХ-ын тогтоолоор баталсан Авлигатай тэмцэх үндэсний хөтөлбөрийг хэрэгжүүлэх Үндэсний хороог байгуулах Засгийн газрын тогтоолын төслийг хэлэлцэн шийдвэрлэжээ.,https://ikon.mn//n/320c,"УИХ-ын тогтоолоор баталсан Авлигатай тэмцэх үндэсний хөтөлбөрийг хэрэгжүүлэх Үндэсний хороог байгуулах Засгийн газрын тогтоолын төслийг хэлэлцэн шийдвэрлэжээ. Авлигатай тэмцэх үндэсний хөтөлбөр нь “Алсын хараа-2050” Монгол Улсын урт хугацааны хөгжлийн бодлогыг хэрэгжүүлэх суурь нөхцөлийг бүрдүүлэх, үндэсний шударга ёсны тогтолцоог бэхжүүлэх замаар авлига, албан тушаалын гэмт хэргийг бууруулж, авлига, ашиг сонирхлын зөрчлөөс урьдчилан сэргийлэх эрх зүйн орчныг бэхжүүлэх, нийгмийн бүх түвшинд шударга ёсыг эрхэмлэсэн хандлагыг төлөвшүүлэн “Шинэ сэргэлтийн бодлого”-той уялдсан, 2023-2030 онд хэрэгжүүлэх дунд хугацааны зорилтот хөтөлбөр юм. Засгийн газраас яам, агентлаг, нутгийн өөрөө удирдах байгууллага болон нутгийн захиргааны байгууллага, төрийн өмчит болон төрийн өмчийн оролцоотой хуулийн этгээдийн авлигатай тэмцэх үйл ажиллагааны хэрэгжилтийг уялдуулан зохицуулах, хяналт тавих чиг үүргийг тус Үндэсний хороо хэрэгжүүлж ажиллана. Үндэсний хорооны бүрэлдэхүүнд: Авлигатай тэмцэх үндэсний хөтөлбөрийг хэрэгжүүлэх Үндэсний хороог байгуулснаар төсвөөс нэмэлт санхүүжилт шаардахгүй бөгөөд Авлигатай тэмцэх үндэсний хөтөлбөрийн хэрэгжилт эрчимжих ач холбогдолтой гэж үзлээ хэмээн Засгийн Газрын ХМОНХХ-ээс мэдээллээ.","
    Б.МАНЛАЙ, IKON.MN
  ",Авлигатай тэмцэх хөтөлбөрийг хэрэгжүүлэх Үндэсний хороог ЗГХЭГ-ын дарга ахална
01/17/2024 14:53:00,-УИХ-ын 2023 оны намрын ээлжит чуулганы хаалтын хуралдаан Төрийн ордонд болж байна.,https://ikon.mn//n/3207,"УИХ-ын намрын ээлжит чуулганы хаалтын хуралдаан Төрийн ордонд өнөөдөр/2024.01.17/ болж байна.  Энэ үеэр хэлэлцэх асуудлын өмнө УИХ-ын дарга Г.Занданшатар Хөрөнгө оруулалтын тухай хуулийн төслийн талаар мэдээлэл өглөө.  Тэрбээр ""УИХ-ын гишүүд ээ, бид Үндсэн хуулиа эрхэмлэн, төр ард түмний язгуур ашгийг дээдэлж ажиллахаар тангараг өргөсөн. УИХ бол ард түмний төлөөлөгчийн байгууллага. Тиймээс УИХ-д 156 албан бичгээр Хөрөнгө оруулалтын тухай хуулийн төслийг хойшлуулах санал ирсэн. Мөн олон мянган иргэдийн гарын үсэгтэй бичиг ирсэн.  Ард түмэн эсэргүүцэж байгаа учраас Хөрөнгө оруулалтын тухай хуулийн төслийг хэлэлцэх эсэх асуудлыг хойшлуулж байна.  Гэхдээ анхааруулж хэлэхэд парламентад суудалтай улс төрийн намуудын удирдлагууд зөвшилцөөд Баялгийн сангийн тухай хууль, Хөрөнгө оруулалтын тухай хууль, Бүсийн хөгжлийн тухай хууль, Худалдаа аж үйлдвэрийн танхимын хуультай уялдуулж хэлэлцэх ёстой гэсэн зарчмын санал ирсэн. УИХ дахь Ардчилсан Намын бүлэгт энэ хуулийн талаар хэлэлцэж санал дүгнэлт гаргах эрх байгаа. Үндэсний Аюулгүй Байдлын Зөвлөмжийн үзэл баримтлалтай нийцэхгүй байна гэж УИХ-ын гишүүн үзсэн бол байнгын хороо, намын бүлгээрээ дамжуулж санал дүгнэлт ирүүлэх ёстой. Гэвч Ардчилсан Намын бүлэг энэ талаар санал дүгнэлт ирүүлээгүй"" хэмээн хэллээ. УИХ-ын намрын чуулган өнөөдөр өндөрлөнө.","
    Н.Эрхбаяр, iKon.mn
  ",Г.Занданшатар: Ард түмэн эсэргүүцэж байгаа учраас Хөрөнгө оруулалтын хуулийн төслийг хэлэлцэх эсэх асуудлыг хойшлууллаа
01/17/2024 13:55:00,"Монгол улсаас Япон улсад суух Онц бөгөөд Бүрэн эрхт Элчин сайд Б.Баярсайханыг Итгэмжлэх жуух бичгээ өргөн барьсантай холбогдуулан Гадаад харилцааны яамнаас хоёр улсын эдийн засгийн харилцаа, хамтын ажиллагааг жуулчдын тоог нэмэгдүүлэх зорилгоор энэ сарын 15-нд Токио хотноо хүндэтгэлийн арга хэмжээг зохион байгуулагдсан байна.",https://ikon.mn//n/3203,"Монгол улсаас Япон улсад суух Онц бөгөөд Бүрэн эрхт Элчин сайд Б.Баярсайханыг Итгэмжлэх жуух бичгээ өргөн барьсантай холбогдуулан Гадаад харилцааны яамнаас хоёр улсын эдийн засгийн харилцаа, хамтын ажиллагааг жуулчдын тоог нэмэгдүүлэх зорилгоор энэ сарын 15-нд Токио хотноо хүндэтгэлийн арга хэмжээг зохион байгуулсан байна.  Сангийн сайд Б.Жавхлан тус арга хэмжээнд оролцох үеэрээ 50 гаруй жилийн түүхэн харилцаатай манай хоёр улсын хамтын ажиллагааг шинэ агуулгаар баяжуулах, Монгол Улсын Засгийн газраас дэвшүүлсэн “Шинэ сэргэлтийн бодлого”-ын хүрээнд эдийн засгийн тэргүүлэх салбаруудад Японы хувийн хэвшлийнхнийг хөрөнгө оруулж, хамтарч ажиллахыг уриалсан аж. Түүнчлэн Монгол Улсын Засгийн газраас гадаад, дотоодын хөрөнгө оруулагчдын эрх ашгийг хамгаалах, төрийн үйлчилгээний салбарт төр, хувийн хэвшлийн түншлэлийг бэхжүүлэх, хөрөнгө оруулалтыг дэмжих, татварын болон хөрөнгө оруулалтын орчныг сайжруулах чиглэлээр хууль, эрх зүйн орчныг бүрдүүлэн ажиллаж байгааг танилцуулжээ. Япон улсын Парламентын Зөвлөхүүдийн болон Төлөөлөгчдийн танхимын Япон, Монголын найрамдлын бүлгийн 17 гишүүн, Гадаад хэргийн дэд сайд Ё.Цүгэ, Батлан хамгаалахын дэд сайд Ш.Миякэ, Сангийн дэд сайд М.Канда зэрэг улс төр, эдийн засаг, хувийн хэвшил, олон нийт, соёлын салбарын 600 гаруй төлөөлөл тус хүндэтгэлийн арга хэмжээнд оролцсон байна.   Эх сурвалж: Сангийн Яам","
    Н.Эрхбаяр, iKon.mn
  ","Эдийн засгийн тэргүүлэх салбаруудад Японы хувийн хэвшлийнхнийг хөрөнгө оруулж, хамтарч ажиллахыг Сангийн сайд уриалав"
01/17/2024 12:35:00,"Улсын Их Хурал (УИХ)-ын гишүүн А.Адъяасүрэн тэргүүтэй Ардчилсан Нам (АН)-ын гишүүд Үндсэн хуулийн цэцэд хандлаа. Өнгөрсөн оны долдугаар сард Засгийн газраас өргөн мэдүүлсэн ""Хөрөнгө оруулалтын тухай хууль"" нь Үндсэн хууль зөрчсөн талаар тэд мэдэгдсэн юм. Тиймээс УИХ-ын дарга Г.Занданшатарыг хууль зөрчсөн гэж гомдол гаргажээ.",https://ikon.mn//n/31zz,"Улсын Их Хурал (УИХ)-ын гишүүн А.Адъяасүрэн тэргүүтэй Ардчилсан Нам (АН)-ын гишүүд Үндсэн Хуулийн Цэц (ҮХЦ)-д хандлаа. Өнгөрсөн оны долдугаар сард Засгийн газраас өргөн мэдүүлсэн ""Хөрөнгө оруулалтын тухай хууль"" нь Үндсэн хууль зөрчсөн талаар тэд мэдэгдсэн юм. Тиймээс УИХ-ын дарга Г.Занданшатарыг хууль зөрчсөн гэж гомдол гаргажээ. Энэ талаар УИХ-ын гишүүн А.Адъяасүрэн ""Одоо хэлэлцэж буй Хөрөнгө оруулалтын тухай хуулийн төслийг шаардлага хангаагүй гэж үзэж УИХ-ын дарга Г.Занданшатарыг Үндсэн хуулийн цэцэд өглөө. Энэ хуулийн төсөл үндэсний аюулгүй байдалтай зөрчилдөж байгаа тул бид дараагийн арга хэмжээг авч байна.  2013 оны хуулийн зургаадугаар бүлэгт заасан ""Гадаадын хөрөнгө оруулалттай төрийн өмчит компаниудын зохицуулалт"" гэж заалт байсныг шинэ хуулийн төслөөр ор тас алга болсон. Ингэснээр Үндэсний аюулгүй байдалд ноцтой зөрчил үүсэж байна. Энэ бүлэгт Монголын стратегийн салбарт буюу тодруулбал банк, уул уурхай, харилцаа холбооны салбарт гадаадын иргэн хөрөнгө оруулалт хийхээр бол 33 хувиас хэтрэхгүй байх талаар тусгасан. Энэ заалтыг авч хаяснаар гадаадын иргэд манай чухал салбаруудад хөрөнгө оруулах, хувьцаа эзэмшихдээ төрөөс зөвшөөрөл авах шаардлагагүй болж байна"" гэж ярилаа. АН-ын төлөөлөл Хөрөнгө оруулалтын тухай хуулийн төслийн асуудлаар хоёр дахь удаагаа Үндсэн хуулийн цэцэд хандаж байгаа талаар мэдээлэв. Өнгөрсөн оны зургаадугаар сард УИХ-аар анх хэлэлцэхэд нь сөрөг хүчний зүгээс цэцэд хандсан аж.  Сонгууль дөхсөн энэ үед ийм ноцтой хуулийн төслийг оруулж ирээд батлах гэж зүтгэж буйд АН-ын төлөөлөл дургүйцэж байгаагаа илэрхийлсэн юм.   ","
    Э.Тэмүүлэн, iKon.mn
  ",А.Адъяасүрэн: Ч.Хүрэлбаатарын хууль Үндэсний аюулгүй байдалд заналхийлж байна
01/17/2024 11:37:00,Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Европын Сэргээн Босголт Хөгжлийн Банкны/ЕСБХБ/ ерөнхийлөгч Одил Рена Бассотой уулзлаа.,https://ikon.mn//n/31zq,"Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Европын Сэргээн Босголт Хөгжлийн Банкны/ЕСБХБ/ ерөнхийлөгч Одил Рена Бассотой уулзлаа. Өнгөрсөн 17 жилийн хугацаанд тус банк Монгол Улсын Засгийн газрын болон хувийн хэвшлийн нийт 137 төсөлд зээл болон хөрөнгө оруулалт хэлбэрээр санхүүжилт олгосон нь эдийн засгийг төрөлжүүлэх, хөгжүүлэхэд үнэтэй хувь нэмэр болсныг Ерөнхий сайд уулзалтын эхэнд тэмдэглэлээ. Мөн Улаанбаатар-Дарханы чиглэлийн замд нэмэлт хоёр эгнээ барих төслийг хамтран хэрэгжүүлж байгаад талархал илэрхийлээд цаашид хамтын ажиллагааг өргөжүүлэх, тухайлбал Монгол Улсад нэн тулгамдсан нийслэлийн авто замын дэд бүтэц, гарц, метро барих, хилийн боомтын шинэчлэл, боомт чиглэлийн зам барих төслүүдийг хамтран хэрэгжүүлэх талаар санал солилцлоо. Уулзалтаар сэргээгдэх эрчим хүчний салбарт хэрэгжүүлж буй төслүүдийн талаар мөн ярилцаж, салхин цахилгаан станцын төслүүдийг амжилттай хэрэгжүүлэх нь Монгол Улс ногоон эрчим хүчинд шилжихэд томоохон хувь нэмэр болно гэдгийг талууд тэмдэглэлээ. Монгол Улсын Засгийн газраас хэрэгжүүлж буй ногоон хөгжил, эрчим хүчний сэргэлтийг дэмжиж, хамтран ажиллахад бэлэн байгаагаа Европын Сэргээн Босголт Хөгжлийн банкны ерөнхийлөгч Одил Рена Бассо илэрхийллээ. ӨВЛИЙН АЯЛАЛ ЖУУЛЧЛАЛЫГ ХӨГЖҮҮЛЭХ БОЛОМЖИЙН ТАЛААР ШВЕЙЦАРЫН ЕРӨНХИЙЛӨГЧТЭЙ УУЛЗАХ ҮЕЭР ЯРИЛЦЛАА Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Швейцарын Холбооны Улсын Холбооны Ерөнхийлөгч хатагтай Виола Патришиа Амхердтай нэгдүгээр сарын 16-нд уулзлаа. 2024 оны Холбооны Ерөнхийлөгчөөр томилогдсон Виола Амхердад Монгол Улсын Ерөнхий сайд Л.Оюун-Эрдэнэ баяр хүргэв. Монгол Улс, Швейцарын Холбооны Улс хооронд дипломат харилцаа тогтоосны 60 жилийн ой энэ онд тохиож буй бөгөөд талууд түүхэн ойгоо өргөн хүрээнд тэмдэглэж, хоёр улсын харилцаа, хамтын ажиллагааг эрчимжүүлнэ гэдэгт итгэж буйгаа Ерөнхий сайд илэрхийллээ. Түүнчлэн Монгол Улсын нийгэм, эдийн засгийн хөгжилд Швейцарын талаас оруулсан хувь нэмрийг Ерөнхий сайд Л.Оюун-Эрдэнэ цохон тэмдэглэв. Швейцарын хөгжлийн хөтөлбөрийн хүрээнд манай улсын хөдөө аж ахуй, уул уурхай, боловсрол болон нийгмийн бусад салбарт амжилттай хэрэгжсэн төслүүд нь ядуурлыг бууруулах, иргэдийн амьжиргааг дээшлүүлэх, эдийн засгийг төрөлжүүлэх, ардчиллыг бэхжүүлэхэд чухал ач холбогдолтой байсан. Монгол, Швейцарын байгаль, цаг уурын төстэй байдлыг харгалзан өвлийн аялал жуулчлалыг манай улсад хөгжүүлэх боломжийг талууд хэлэлцэв. 2024 оны Швейцарын Холбооны Улсын Холбооны Ерөнхийлөгч Виола Амхерд нь Холбооны батлан хамгаалах, спорт, иргэний хамгааллын асуудлыг хариуцдаг тул манай улсын хилийн цэргийн чадавхыг бэхжүүлэх чиглэлд хамтын ажиллагаа хөгжүүлэх талаар санал солилцов.   Эх сурвалж: ЗГХМОНХХ","
    Д.Янжиндулам, ikon.mn
  ","Эрчим хүчний сэргэлтийг дэмжиж, хамтран ажиллахаа ЕСБХБ-ны ерөнхийлөгч илэрхийлжээ"
01/17/2024 11:21:00,"Монголын Үндэсний Олон Нийтийн Радио Телевиз (МҮОНРТ)-ийн Үндэсний зөвлөлд нэр дэвшсэн ""Жавзандамба хутагт"" төвийн багш, Хансүр гавж Н.Нанзаддоржийн сонсголд оролцсон гишүүд хаалттай хуралдаж, түүнийг санал нэгтэйгээр дэмжжээ.",https://ikon.mn//n/31zm,"Монголын Үндэсний Олон Нийтийн Радио Телевиз (МҮОНРТ)-ийн Үндэсний зөвлөлд нэр дэвшсэн ""Жавзандамба хутагт"" төвийн багш, Хансүр гавж Н.Нанзаддоржийн сонсголд оролцсон Төрийн байгуулалтын байнгын хорооны гишүүд хаалттай хуралдаж, түүнийг санал нэгтэйгээр дэмжжээ. Байнгын хорооны санал дүгнэлтийг УИХ-ын чуулганы өнөөдрийн(2024.01.17) хуралдаанаар хэлэлцэж, түүнийг томилох эсэхийг эцэслэн шийднэ. Нэр дэвшигч Ноовойн Нанзаддорж нь 1973 онд Улаанбаатар хотод төрсөн.  Өмнө нь МҮОНРТ-ийн Үндэсний зөвлөлийн гишүүнээр ажиллаж байсан тэргүүн хамба Д.Жавзандоржийн чөлөөлөгдөх хүсэлтийг хүлээн авсан аж. Төв телевизийн Үндэсний зөвлөл 15 гишүүнтэй бөгөөд үүнээс долоог нь УИХ-аас, дөрвөн гишүүнийг Ерөнхийлөгчийн Тамгын Газар (ЕТГ)-аас, үлдсэн дөрвийг нь Ерөнхий сайдаас нэр дэвшүүлдэг. Н.Нанзаддоржийг ЕТГ-аас нэр дэвшүүлсэн юм. ОНРТ-ийн хуульд ямар хүмүүс Үндэсний зөвлөлд нэр дэвшихийг тодорхой заасан байдаг бөгөөд энэ дагуу хүмүүсийг сонгодог. Гишүүний бүрэн эрхийн хугацаа зургаан жил байна.  Үндэсний зөвлөлийн бүрэлдэхүүнд түүх уламжлал, ёс заншил, соёл урлаг, утга зохиол, шинжлэх ухааны чиглэлээр үйл ажиллагаа явуулдаг төрийн бус байгууллагууд тухайн чиглэлээр мэргэшсэн хүний нэрийг Монгол Улсын Ерөнхийлөгчид; эрх зүй, гадаад харилцаа, сэтгүүл зүй, эрүүл мэнд, боловсрол, биеийн тамир, спорт, байгаль орчин, хөдөлмөр, нийгмийн хамгааллын чиглэлээр үйл ажиллагаа явуулдаг төрийн бус байгууллагууд тухайн чиглэлээр мэргэшсэн хүний нэрийг Улсын Их Хуралд; эдийн засаг, бизнес, техник технологи, удирдлага менежментийн чиглэлээр үйл ажиллагаа явуулдаг төрийн бус байгууллагууд тухайн чиглэлээр мэргэшсэн хүний нэрийг Засгийн газарт тус тус санал болгоно гэж заажээ.","
    Э.Тэмүүлэн, iKon.mn
  ",Хансүр гавж Н.Нанзаддоржийг МҮОНРТ-ийн Үндэсний зөвлөлийн гишүүнээр сонгохыг дэмжив
01/17/2024 10:52:00,"-Улсын Их Хурал (УИХ)-ын чуулганы нэгдсэн хуралдаанаар Төрийн болон орон нутгийн өмчит, өмчийн оролцоотой зарим компаниудын нүүрс олборлолт, борлуулалт, тээвэрлэлтийн талаарх тайланг хянан хэлэлцлээ.",https://ikon.mn//n/31zj,"Улсын Их Хурал (УИХ)-ын чуулганы нэгдсэн хуралдаанаар Төрийн болон орон нутгийн өмчит, өмчийн оролцоотой зарим компаниудын нүүрс олборлолт, борлуулалт, тээвэрлэлтийн талаарх тайланг хянан хэлэлцлээ. Энэ талаарх нотлох баримт цуглуулах, судлах, иргэд олон нийтийг мэдээллээр хангах зорилгоор байгуулагдсан Хянан шалгах түр хороог Хууль зүйн сайд Б.Энхбаяр ахалж буй. Тэрбээр тус хорооны тайланг чуулганы төгсгөлд танилцууллаа. Ажлын хэсэг нийт 3.1 сая гаруй хуудас баримт материалыг хамруулсан хянан шалгалтыг 72 хоногийн хугацаанд хийж нотлох баримтыг шинжлэн судлах нээлттэй сонсголыг хоёр үе шаттай зохион байгуулсан талаар дэлгэрэнгүй мэдээлэл хийв. Орон нутгийн өмчит ""Тавантолгой"" ХК-ийн хувьд, Өмнөговь аймгийн Иргэдийн төлөөлөгчдийн хурлаас 51 хувийн хувьцаа эзэмшигчийн төлөөллөө үр нөлөөтэй хэрэгжүүлээгүйгээс нөлөө бүхий хувьцаа эзэмшигч болон түүний хамаарал бүхий этгээд компанийн ТУЗ-ийн дарга, гүйцэтгэх захирлаар ажиллаж байсан, улс төрд нөлөөлөл орсон, ТУЗ-ийн гишүүдийн хамаарал бүхий нүүрсний гэрээ, ажлын гүйцэтгэл, нүүрс худалдана авч байсан талаар болон үүнийг нотлох архивын баримтыг устгасан байж болзошгүй талаар Б.Энхбаяр онцлов.  Тодруулбал 2011-2023 онд нийт 944 гэрээгээр 13.3 их наяд төгрөгийн худалдан авах ажиллагаа зохион байгуулснаас хяналт шалгалтад 500 сая төгрөгөөс дээш үнийн дүн бүхий нийт 11.5 их наяд төгрөгийн 92 төсөл, арга хэмжээний  худалдан авах ажиллагааг хамруулан нягтлахад 4.8 их наяд төгрөгийн дүн бүхий 40 төслийн худалдан авах ажиллагаа хуульд нийцээгүй болохыг тогтоосон байна.  Тэр ч бүү хэл 2011-2014 оны худалдан авах ажиллагааны төлөвлөгөө, тайлан тус компанийн архивт байхгүй, ор тас алга болсон нь гайхмаар. Түүнчлэн тус компани 2011-2023 оны хооронд 398 гэрээгээр 110.1 сая тонн буюу 20.2 их наяд төгрөгийн борлуулалт хийсэн бөгөөд үүнийг сарын дундаж үнэ тогтоох аргачлалын үнэтэй нь харьцуулж үзэхэд алдагдсан боломжийн зардал ойролцоогоор 826.4 сая ам.долларт хүрчээ.  ""Эрдэнэс Тавантолгой” ХК, “Тавантолгой” ХК-аас нүүрс худалдан авч, экспортолсон аж ахуйн нэгжүүдэд олгосон “С” төрлийн зөвшөөрлийн бичгийн 2010-2017 оны анхан шатны бичиг баримт төрийн байгууллагуудад хадгалагдаагүйгээс хяналт шалгалт хийх боломжгүй, “С” зөвшөөрлийн бичиг олголтын үйл ажиллагаа, түүнээс төвлөрүүлсэн мөнгөн хөрөнгийн зарцуулалтад дээд шатны болон хөндлөнгийн аудитын байгууллагаас хяналт шалгалт хийгдээгүй, холбогдох ажлын хэсгийн дарга нар нь ажил, үүргээ гүйцэтгэх явцдаа авлига, албан тушаалын гэмт хэрэгт холбогдож, ял шийтгэгдэж байсныг Хянан шалгах түр хорооны дарга Б.Энхбаяр танилцуулгадаа дурдав. Компани, төмөр зам, нүүрс баяжуулах үйлдвэр, усан хангамж, кокс-эрчим хүчний үйлдвэр зэрэг үйлдвэрлэлийн үйл ажиллагаанд хамаарах, нэмүү өртөг шингээх найман төсөлд нийт 5,024.7 тэрбум төгрөг, Засгийн газар, ТУЗ-ийн холбогдох шийдвэрийн дагуу компанийн үндсэн үйл ажиллагаанд үл хамаарах Богдхан төмөр зам, Газрын тос дамжуулах хоолой зэрэг төсөлд 463.2 тэрбум зарцуулж, Тавантолгой түлш ХХК-д 1,069.4 тэрбум төгрөгийн санхүүжилт, “Багануур” ХК, “Шивээ Овоо” ХК-д нийт 63.3 тэрбум төгрөгийн зээл тус тус олгосон байх агаад төмөр замын таван төсөлд мөнгөн хөрөнгө болон нүүрсээр нийт 4,643.3 тэрбум төгрөгийн санхүүжилт өгснөөс Тавантолгой-Зүүнбаян чиглэлийн төмөр замын төсөл бүрэн хэрэгжиж, Тавантолгой-Гашуунсухайт чиглэлийн төмөр замын төслийн бүтээн байгуулалтын ажил дууссан бөгөөд Богдхан төмөр замын төсөл судалгааны ажлын түвшинд зогсжээ. Эдгээр төслийн захиалагч болох “Монголын төмөр зам” ХХК, “Тавантолгой төмөр зам” ХХК-ууд ерөнхий гүйцэтгэгч Барилга, инженерийн цэргийн удирдах газар, “Улаанбаатар төмөр зам” ХНН, “Бодь интернэшнл” ХХК-тай шууд гэрээ байгуулсан, холболтын төмөр замын 218.0 тэрбум төгрөгийн, Тавантолгойн нүүрс ачилтын логистикийн төвийн 217.5 тэрбум төгрөгийн үнийн дүн бүхий ЕРС гэрээг магадлалаар баталгаажуулаагүй зураг төсөл, үнийн дүнд үндэслэн байгуулж, барилга угсралтын ажлыг эхлүүлсэн бөгөөд ТЭЗҮ-ийн дүнг үндэслэн гэрээний үнийн дүнг 95.7 тэрбум төгрөгөөр нэмэгдүүлсэн байна. Тавантолгой-Зүүнбаян чиглэлийн төмөр замаар нийт 2.3 сая тонн ачаа тээвэрлэсэн хэдий ч зүтгүүр, вагоны тоо хангалтгүйгээс төмөр замын ашигт ажиллагаа ТЭЗҮ-д заасан хэмжээнд хүрээгүй байна. Тавантолгой-Гашуунсухайт чиглэлийн төмөр замаар нийт 488.4  мянган тонн нүүрс тээвэрлэсэн бөгөөд одоогоор зураг төслийн ажил үргэлжилж буй хил холболтын төмөр зам ашиглалтад орсноор эхний жилд 10.6 сая тонн, хоёр дахь жилд 21.1 сая тонн, гурав дахь жилд 26.4 сая тонн, 4-20 дахь жилүүдэд тус бүр 31.9 сая тонн, 21-30 дахь жилүүдэд тус бүр 50.2 сая тонн нүүрс тээвэрлэхээр байна. Монгол Улсын гаалийн байгууллага экспортолсон нийт нүүрсийг бүртгэхдээ тухайн худалдан авч буй талын бүртгэлтэй улсын нэрээр статистикт оруулдгийг тайлбарлаад манай улсаас БНХАУ-аас бусад улс руу экспортолж буй нүүрс нь БНХАУ-ын хилээр гарч тус улсын гаалийн байгууллага хэрхэн бүртгэж байгааг тодорхойлох боломжгүй байгааг онцлов.  Ямартай ч Монголоос гарч буй нүүрсний хэмжээг Дэлхийн банк, НҮБ, Дэлхийн худалдааны байгууллагын мэдээлэлтэй харьцуулахад зөрүү нь 39 мянган тонн гарчээ. Мөн манай улсын 2013-2022 оны хооронд экспортолсон нийт нүүрсний биет хэмжээг, Хятадын нүүрсний экспорт, импортын статистик мэдээллийн платформ дахь Монгол Улсаас импортолсон нүүрсний тоон мэдээлэлтэй тулган шалгаж, БНХАУ-аас бусад улс орон руу экспорт хийсэн дүнг оруулж тооцоход 980.0 мянган тонн илүү, оруулаагүй тохиолдолд 6.1 сая тонн дутуу гарсан байна. Цагаан хадны бүсэд байрлах нүүрс ачих, буулгах 36 терминалын пүүний программд бүртгэгдсэн ачилтын мэдээлэл болон Гаалийн ерөнхий газрын CAIS систем дэх гаалийн бүрдүүлэлтийн дотоод манифестын өгөгдлийг MS Access программ уншуулан тулган баталгаажуулалт хийхэд олон улсын тээврийн “С” зөвшөөрөл бүхий 487 хуулийн этгээдээс 246 тээвэрлэгч нь нийт 52,030 удаагийн тээвэрлэлтээр 5.2 сая тонн нүүрсийг улсын хилээр гаалийн бүрдүүлэлтгүй гаргасан байж болзошгүй байгааг сайд онцоллоо. Өмнөговь аймгийн Ханбогд суманд гаалийн хяналтын талбай, автотээврийн зогсоол, кемпийн зориулалттай газрыг 2020-2022 онд дуудлага худалдаагаар худалдаагүй бөгөөд дуудлага худалдааны анхны үнэ төлөгдөөгүй байхад газар олгон дараа нь нөхөн төлүүлж, түүнчлэн гадаадын хөрөнгө оруулалттай 34 аж ахуйн нэгжид, 42 эзэмших эрхийн гэрчилгээгээр 475.3 га газар олгосон, мөн хоёр хуулийн этгээдэд 4,100 га газрыг эрчим хүчний зориулалтаар хууль бусаар эзэмшүүлснийг тэрбээр дурдлаа.  “Бор тээгийн уурхайн гэрээт олборлогчийг сонгон шалгаруулах” нээлттэй тендер шалгаруулалтыг цахим хэлбэрээр гурван удаа зохион байгуулахдаа тендер шалгаруулалтын шаардлага хангаагүй этгээдийн ерөнхий нөхцөл, санхүү болон техникийн чадавхад нийцүүлэн, тендерийн бичиг баримтад өөрчлөлт оруулан шалгаруулж, гэрээ байгуулсан нь нэг этгээдэд давуу байдал үүсгэсэн гэж үзэх үндэслэлтэй байгааг дүгнэв. Түр хорооноос танилцуулсан “Эрдэнэс Тавантолгой” ХК, “Тавантолгой” ХК-ийн нүүрс олборлолт, борлуулалт, тээвэрлэлт, экспорт, бусад бараа, ажил, үйлчилгээ худалдан авах үйл ажиллагаанд хяналт шалгалт хийсэнтэй холбогдуулан авах арга хэмжээний тухай” УИХ-ын тогтоолын төсөл: Уг тогтоолыг батлах санал хураалт явуулж, гишүүдийн олонх дэмжсэнээр баталсан юм. Ийнхүү нотлох баримтыг шинжлэн судлах нүүрсний сонсголын тайлан, санал, дүгнэлтийг хэлэлцэж, Хянан шалгах түр хороо татан буугдсанд тооцов.","
    Э.Тэмүүлэн, iKon.mn
  ",ДҮГНЭЛТ: 5.2 сая тонн нүүрс сураггүй болжээ
01/17/2024 10:51:00,Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцож байна. Энэ үеэр Транспэрэнси Интернэшнл байгууллагын ерөнхий захирал Франсуа Валериантай уулзлаа.,https://ikon.mn//n/31zk,"Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцож байна. Энэ үеэр Транспэрэнси Интернэшнл байгууллагын ерөнхий захирал Франсуа Валериантай уулзлаа. Уулзалтын үеэр Ерөнхий сайд Л.Оюун-Эрдэнэ Монгол Улс дахь авлигын гэмт хэргийг бууруулахад хууль эрх зүйн хүрээнд хийгдэж буй зарим ажлаас танилцуулав. Монгол Улсын Засгийн газар 2023 оныг “Авлигын эсрэг жил” болгон зарлаж, “Авлигатай тэмцэх үндэсний хөтөлбөр” баталж, авлигатай хийх тэмцлийг системийн түвшинд авч үзсэн учраас өмнөх жилүүдээс илүү олон авлигын хэрэг илчлэгдсэн. Тиймээс 2023 оны Авлигын төсөөллийн индексээр Монгол Улсын авлигын үзүүлэлт хойш татагдах байх. Гэхдээ Засгийн газар авлигатай системийн, эрхзүйн түвшинд тэмцэж, авлигаас ангижрах зорилтоо тууштай хэрэгжүүлнэ. Авлигын төсөөллийн индексээр ухрах нь авлигачдад өөрсдийгөө хамгаалахад таатай шалтаг болох эрсдэлтэй. Иймд Монгол Улсын энэхүү бодит нөхцөл байдлыг авч үзэх нь авлигатай хийх тэмцэлд чухал нөлөөтэй гэж хүсэж байгаагаа илэрхийллээ. Транспэрэнси Интернэшнл байгууллагын ерөнхий захирал Франсуа Валериан Монгол Улсын Засгийн газар авлигатай хийж буй тэмцлээ цаашид тууштай  үргэлжлүүлэхэд дэмжлэг үзүүлэхээ илэрхийллээ. Авлигын олон асуудлыг ил болгосон нь хэсэг хугацаанд тухайн улсынхаа нийгэмд бухимдал үүсгэж, үл ойлголцолд хүргэж болох ч гэлээ авлигатай тэмцсэнээр эдийн засаг хүртээмжтэй болж байгааг иргэд, олон нийт ойлгож дэмжсэнээр ялах боломж нэмэгддэг. Тиймээс бид авлигатай тэмцэж байгаа Монгол шиг орныг цаашид ч дэмжсээр байх болно гэв. Мөн шүгэл үлээгчдийг эрх зүйн орчноор хангахад илүү анхаарах хэрэгтэйг зөвлөлөө. Монгол Улсын Ерөнхий сайд Л.Оюун-Эрдэнэ Швейцарын Давос хотноо зохион байгуулагдаж буй Дэлхийн эдийн засгийн чуулганд оролцох үеэрээ Бүгд Найрамдах Сингапур Улсын Ерөнхийлөгч Тарман Шанмугаратнамтай уулзлаа. Ерөнхий сайд Л.Оюун-Эрдэнэ Бүгд Найрамдах Сингапур Улсад хийсэн албан ёсны айлчлалаар тохирсон зүйлсийг бодит ажил хэрэг болгоход хоёр тал нягт хамтран ажиллаж буйд сэтгэл хангалуун байгаагаа илэрхийлээд, Зүүн өмнөд Ази дахь чухал түнш болох Сингапур Улстай харилцан ашигтай худалдаа, эдийн засгийн хамтын ажиллагааг өргөжүүлэн хөгжүүлэхэд тэргүүлэх ач холбогдол өгдгөө цохон тэмдэглэлээ. Түүнчлэн хуримтлалын нэгдсэн сангийн тогтолцоог Монгол Улсын онцлогт тохируулан нэвтрүүлэх ажил амжилттай хэрэгжиж буйг сайшаан тэмдэглэж, цаашид Сингапур Улсаас Төрийн орон сууцжуулалтын туршлага, загвараас суралцаж, Монгол Улсын нөхцөл байдал, газар зүйн онцлог, уур амьсгал, санхүүгийн чадамжтай уялдуулан хот байгуулалт, орон сууцны төлөвлөлт, загвар, технологи, менежментийг нутагшуулах чиглэлд үргэлжлүүлэн хамтран ажиллах сонирхлоо илэрхийллээ.
 
Хоёр улсын хооронд шууд нислэг эхлүүлэх боломжийг судалж, аялал жуулчлал хөгжүүлэх замаар хоёр талын харилцаа, хамтын ажиллагааг эдийн засгийн агуулгаар баяжуулах боломжуудын талаар санал солилцов.   Эх сурвалж: ЗГХМОНХХ  ","
    Б.МАНЛАЙ, IKON.MN
  ",Шүгэл үлээгчдийг эрх зүйн орчноор хангахыг Транспэрэнси Интернэшнл байгууллагын захирал зөвлөв
01/17/2024 08:00:00,Цахим орчинд хүүхдийг хамгаалах тухай хуулийн төслийг өргөн мэдүүлэв,https://ikon.mn//n/31z6,"УИХ-ын гишүүн Б.Баярсайхан, Улсын Их Хурлын гишүүн Б.Жаргалмаа, Ц.Мөнхцэцэг, Ц.Сандаг-Очир нар өчигдөр (2024.01.16) Цахим орчинд хүүхдийг хамгаалах тухай хуулийн төслийг УИХ-ын даргад өргөн мэдүүлэв. Хувийн хэрэгцээ болон ахуйн хэрэглээний гар утас, телевиз, цаг, компьютер, таблет, автомашин, аюулгүй байдлын тоног төхөөрөмж зэрэг өдөр тутмын идэвхтэй хэрэглээний бүхий л зүйлс цахим орчинтой ямар ч саад бэрхшээлгүйгээр холбогдохын зэрэгцээ, интернэтээс шууд хамааралтай болсон нь хүний тэр дундаа хүүхдийн хүмүүжил, ёс суртахуун, эрх, эрх чөлөө, эрүүл мэндэд сөргөөр нөлөөлж байгааг танилцууллаа. Цахим орчны хөгжил хүүхдэд гүнзгий нөлөөлөх болсны сөрөг тал нь цахим дээрэлхэл, гадуурхал, гүтгэлэг, доромжлол, хууль бус контент, сурталчилгаанд өртөх зэрэг байдлаар илэрч, улмаар энэ нь донтох, ёс суртахуун, хүмүүжлийн доголдолтой болох, сэтгэл гутралд орох, эцэст нь амиа хорлоход хүргэх зэрэг тодорхой үр дагаврыг хүүхдэд бий болгох болсон тул цахим орчинд хүүхдийн эрхийг хамгаалах асуудалд онцгойлон анхаарал хандуулах шаардлагатай гэж үзжээ. Энэхүү хуулийн төслийн зорилт нь цахим орчинд хүүхдийн мэдээллийн аюулгүй байдлыг хангах, хүүхдийг цахим дарамт, заналхийлэл, эрсдэлт нөхцөлд өртөхөөс урьдчилан сэргийлэх, хамгаалах үйл ажиллагааны тогтолцоо, эрх зүйн үндсийг тогтоохтой холбогдсон харилцааг зохицуулахаар тусгасан аж. Үүнд: Хуулийн төсөлд тусгагдсан шинэлэг зохицуулалт бүхий харилцаа нь цахим орчин дахь хүүхдийн мэдээллийн аюулгүй байдал, цахим заналхийлэл, цахим дарамтыг олон улсын жишгийн дагуу тодорхойлж, гэр бүл, боловсрол, сургалтын байгууллага болон цахим сүлжээний үйлчилгээ эрхлэгчийн эрх, үүргийг хуульчилжээ. Цахим орчинд хүүхдийг хамгаалах нь үндэсний хэмжээнд авч үзэх асуудал хэмээн хууль санаачлагчид онцлов.","
    Б.МАНЛАЙ, IKON.MN
  ",Цахим орчинд хүүхдийг хамгаалах зохицуулалтыг тусгасан хууль боловсруулжээ
01/16/2024 17:42:00,"УИХ-ын дарга Г.Занданшатар Төсвийн тогтвортой байдлын зөвлөлийн гишүүдтэй уулзаж, үүрэг чиглэл өглөө",https://ikon.mn//n/31yw,"Улсын Их Хурал(УИХ)-ын дарга Г.Занданшатар өнөөдөр Төсвийн тогтвортой байдлын зөвлөлийн гишүүдтэй уулзлаа. Уулзалтын үеэр тэрбээр үндэсний эдийн засгийн тогтвортой байдлыг хангахад цогц шинжилгээ судалгаа хэрэгтэйг онцолсон. Түүнчлэн сүүлийн 12 жил буюу уул уурхайн бүтээгдэхүүнийг экспортолж ирснээс хойших эдийн засгийн үзүүлэлтийг танилцуулсан юм. Тухайлбал энэхүү баялгийн нөлөөлөл импортыг эрс нэмэгдүүлсэн байдаг. Инфляцыг хөөрөгдөж буй нэг гол хүчин зүйл бол импорт. Импорт нь ханшийг хөөргөж байна. Төлбөрийн тэнцлийн алдагдал төгрөгийн ханшийг сулруулж иржээ. Ханшийн нөлөөлөл үндэсний үйлдвэрлэгчдэд дарамт болж, татвар өндөр байна. Импортын хяналт сул учраас татвараа шударга төлдөг нь эргэлзээтэй юм. Тиймээс татварын орлоготой холбоотойгоор татварын реформыг зайлшгүй хийх шаардлагатай байгааг УИХ-ын дарга хэлэв. Мөн ""Төсвийн зарлага талд нийтийн сахилга батыг нэмэгдүүлэх, бие даасан ил тод байдлыг буй болгох, хөндлөнгийн мэргэжлийн судалгаатай байх цогц шинэчлэл хэрэгтэй. Үүний тулд төсвийн зарлагын реформ хийх хэрэгтэй байна.  Өнөөдөр бүх төрлийн сангуудын хяналт, харилцаа төсвийн сахилга батыг ноцтой зөрчиж байгаа. Энэ бүхний засаж залруулахын тулд эдийн засгийн мөчлөг дагасан бус сөрсөн бодлогыг хэрэгжүүлэх нөхцөлийг бүрдүүлэхэд энэхүү зөвлөл чухал үүрэг хүлээж байна.  Төсвийн тогтвортой байдлын зөвлөлийн гишүүдийг нээлттэй сонгон шалгаруулж, байнгын орон тооны ажиллах мэргэжлийн зөвлөлийг байгуулсан. Зөвлөлийн босгыг өндөрсгөж, эрх мэдлийг нэмэгдүүлж, улс төрөөс ангид биеэ даасан байдлыг бүрдүүлж өгсөн. Тэгэхээр та бүхэн эдийн засгийн өнөөгийн нөхцөл байдалд бодит дүгнэлт хийж, шинэчлэлийг хэрэгжүүлэхийн төлөө ажиллахыг хүсье"" гээд анхаарч ажиллах чиглэлийг өгөв. Үндсэн хуульд оруулсан нэмэлт, өөрчлөлтийн дагуу хөгжлийн бодлого тогтвортой, урт хугацаанд байхаар заасан. Төсвийн реформ, төсвийн зарлагын реформ, энэ дотор нийтийн санхүүгийн реформ, сангуудын реформуудыг хийхийн тулд судалгаа нотолгоон дээр үндэслэн дүгнэлт, зөвлөмж гаргаж УИХ-ыг шийдвэр гаргахад туслалцаа үзүүлж ажиллах ёстой. Зөвлөл нь Засгийн газраас хараат бус байж Төсвийн байнгын хорооноос хэрэгжүүлж байгаа төсөв, татварын реформд дэмжлэг үзүүлэх, төсвийн бодлогын чиглэлээр бие даасан, мэргэжлийн судалгаа, шинжилгээ хийж дүгнэлт, зөвлөмж гарган Улсын Их Хурлын үйл ажиллагаанд туслалцаа үзүүлж ажиллахыг үүрэг болгов. Мөн зөвлөл эдийн засгийн таамаглалын, төсвийн эрсдэлийн болон төсвийн тогтвортой байдлын, бодлогын нөлөөллийн шинжилгээний тайланг сар, улирал бүрээр гарган хуралдаанаараа хэлэлцэн, Улсын Их Хурлын Төсвийн байнгын хороонд танилцуулж, олон нийтэд мэдээлэх ба хагас жил тутам олон нийтийн хэлэлцүүлэг зохион байгуулах ёстой гэх зэргээр үүрэг,  чиглэл өглөө. Уулзалтад УИХ-ын Төсвийн байнгын хорооны дарга Г.Тэмүүлэн, Төсвийн хяналтын дэд хорооны дарга Б.Пүрэвдорж, Төсвийн байнгын хорооны гишүүн Д.Сандаг-Очир нар оролцлоо хэмээн УИХ-ын Хэвлэл мэдээлэл, олон нийттэй харилцах газраас мэдээллээ.","
    Г.Мөрөн, iKon.mn
  ","Төсвийн тогтвортой байдлын зөвлөл эдийн засгийн таамаглал, бодлогын нөлөөллийн шинжилгээний тайланг тогтмол гаргана"
01/16/2024 16:05:00,-УИХ-ын намрын чуулганы нэгдсэн хуралдаан Төрийн ордонд эхэллээ.,https://ikon.mn//n/31yo,"
16:05 2024/01/16
 Өрийн удирдлагын тухай хуулийн 281 дугаар зүйлийн 281.1 дэх хэсгийн “дотоодын зах зээлд үнэт цаас гаргаж болно” гэснийг “Нийслэл нь гадаад үнэт цаасыг нийслэлийн хөгжлийн төлөвлөгөөнд туссан, Засгийн газраас зөвшөөрсөн томоохон төсөл, арга хэмжээг хэрэгжүүлэх, өмнө гаргасан үнэт цаасаа дахин санхүүжүүлэх зориулалтаар Засгийн газрын өрийн баталгаатайгаар гаргаж болно” гэж нэмсүгэй хэмээн тусгасан байна.  Тус хуулийн зүйл заалттай холбогдуулан нийслэлийн Засаг дарга Х.Нямбаатар бондын ашиглалт болон Улаанбаатар хотын орлогын боломжийн талаар мэдээлэл өглөө.  Тэрбээр ""Сэлбэ дэд төвийг барьж байгуулснаар 701 га газар чөлөөлөгдөнө. Тус газрыг барилгын компаниудад худалдан борлуулж бондын өрөө төлнө. Хэрэв бонд маань ногоон байвал Засгийн газрын хүүгээс хоёр хувь бага байна. Төгрөгөөр бонд гаргасан тохиолдолд гадаадын хөрөнгө оруулагчид сонирхохгүй гэдгээ илэрхийлсэн.  Улаанбаатар хотын ихэнх үл хөдлөх хөрөнгө 2000-аад оны өмч хувьчлалын үед бичигдсэн үнээр татвар төлөгддөг. Мөн үл хөдлөх хөрөнгийн бүсчлэлийг эргэж харна.  Зайсан, Богд уулын ам бүрд үнэтэй хаус хороолол боссон. Газрын зориулалт нь аялал жуулчлалын отог нэртэй. Эдгээрийн үл хөдлөх хөрөнгийг тооллогод хамруулж татвар авахаар төлөвлөж байна.  Барууны орнуудад үл хөдлөх хөрөнгийн үнэлгээг нотариатын хийсэн тухайн жилийн хэлцлүүдийн дунджаар бүс бүрээр нь гаргадаг. Манай улсад ийм жишиг тогтоогүй. Жилд 1,000 орчим үл хөдлөх хөрөнгийг улсын комисс хүлээн авч байгаа"" хэмээн ярив.  
15:28 2024/01/16
 Өнөөдрийн хуралдааны эхний асуудал болох Төрийн хэмнэлтийн тухай хуулийн нэмэлт өөрчлөлтийн төслийг хэлэлцэхийг УИХ-ын гишүүдийн олонх нь дэмжсэн юм. Тус хуульд доорх заалтуудыг нэмэлтээр тусгаж байгаа аж. Үүнд:  Төрийн хэмнэлтийн тухай хууль хэрэгжсэнээр 2022 онд 5.7 тэрбум төгрөг, 2023 онд нэг их наяд төгрөг хэмнэсэн байна.  Үргэлжлүүлэн Өрийн удирдлагын тухай хуульд нэмэлт, өөрчлөлтийн төслийн талаар хэлэлцэж байна. 
14:20 2024/01/16
 УИХ-ын намрын чуулганы нэгдсэн хуралдаан Төрийн ордонд эхэллээ.  Өнөөдрийн хуралдаанаар Төмөр замын тээврийн тухай хууль /шинэчилсэн найруулга/-д өөрчлөлт оруулах тухай хуулийн төслийн анхны хэлэлцүүлэг болон “Эрдэнэс Тавантолгой” хувьцаат компанийн хувьцааны талаар авах зарим арга хэмжээний тухай” УИХ-ын тогтоолын төслийн талаар хэлэлцэх юм.  
15:28 2024/01/16
 Өнөөдрийн хуралдааны эхний асуудал болох Төрийн хэмнэлтийн тухай хуулийн нэмэлт өөрчлөлтийн төслийг хэлэлцэхийг УИХ-ын гишүүдийн олонх нь дэмжсэн юм. Тус хуульд доорх заалтуудыг нэмэлтээр тусгаж байгаа аж. Үүнд:  Төрийн хэмнэлтийн тухай хууль хэрэгжсэнээр 2022 онд 5.7 тэрбум төгрөг, 2023 онд нэг их наяд төгрөг хэмнэсэн байна.  Үргэлжлүүлэн Өрийн удирдлагын тухай хуульд нэмэлт, өөрчлөлтийн төслийн талаар хэлэлцэж байна. 
16:05 2024/01/16
 Өрийн удирдлагын тухай хуулийн 281 дугаар зүйлийн 281.1 дэх хэсгийн “дотоодын зах зээлд үнэт цаас гаргаж болно” гэснийг “Нийслэл нь гадаад үнэт цаасыг нийслэлийн хөгжлийн төлөвлөгөөнд туссан, Засгийн газраас зөвшөөрсөн томоохон төсөл, арга хэмжээг хэрэгжүүлэх, өмнө гаргасан үнэт цаасаа дахин санхүүжүүлэх зориулалтаар Засгийн газрын өрийн баталгаатайгаар гаргаж болно” гэж нэмсүгэй хэмээн тусгасан байна.  Тус хуулийн зүйл заалттай холбогдуулан нийслэлийн Засаг дарга Х.Нямбаатар бондын ашиглалт болон Улаанбаатар хотын орлогын боломжийн талаар мэдээлэл өглөө.  Тэрбээр ""Сэлбэ дэд төвийг барьж байгуулснаар 701 га газар чөлөөлөгдөнө. Тус газрыг барилгын компаниудад худалдан борлуулж бондын өрөө төлнө. Хэрэв бонд маань ногоон байвал Засгийн газрын хүүгээс хоёр хувь бага байна. Төгрөгөөр бонд гаргасан тохиолдолд гадаадын хөрөнгө оруулагчид сонирхохгүй гэдгээ илэрхийлсэн.  Улаанбаатар хотын ихэнх үл хөдлөх хөрөнгө 2000-аад оны өмч хувьчлалын үед бичигдсэн үнээр татвар төлөгддөг. Мөн үл хөдлөх хөрөнгийн бүсчлэлийг эргэж харна.  Зайсан, Богд уулын ам бүрд үнэтэй хаус хороолол боссон. Газрын зориулалт нь аялал жуулчлалын отог нэртэй. Эдгээрийн үл хөдлөх хөрөнгийг тооллогод хамруулж татвар авахаар төлөвлөж байна.  Барууны орнуудад үл хөдлөх хөрөнгийн үнэлгээг нотариатын хийсэн тухайн жилийн хэлцлүүдийн дунджаар бүс бүрээр нь гаргадаг. Манай улсад ийм жишиг тогтоогүй. Жилд 1,000 орчим үл хөдлөх хөрөнгийг улсын комисс хүлээн авч байгаа"" хэмээн ярив. ","
    Н.Эрхбаяр, iKon.mn
  ","Х.Нямбаатар: Зайсан, Богд уулын аманд боссон үнэтэй хаус хорооллуудаас үл хөдлөх хөрөнгийн татвар авна"
01/16/2024 15:51:00,"Олон нийтийн радио, телевизийн Үндэсний зөвлөлийн гишүүнээр ажиллаж байсан лхаарамба Д.Жавзандорж Гандантэгчинлэн хийдийн тэргүүн хамбаар томилогдсонтой холбогдуулан Үндэсний зөвлөлөөс түдгэлзэх саналаа хүргүүлж өөрийнхөө оронд ""Жавзандамба хутагт"" төвийн багш, Хансүр гавж Н.Нанзаддоржийг санал болгосон.",https://ikon.mn//n/31yn,"Монголын Үндэсний Олон Нийтийн Радио, Телевиз (МҮОНРТ)-ийн Үндэсний зөвлөлийн гишүүнийг сонгох сонсгол боллоо. МҮОНРТ-ийн Үндэсний зөвлөл нийт 15 гишүүнтэй байдаг. Үүнээс долоог нь УИХ-аас, дөрвөн гишүүнийг Ерөнхийлөгчийн Тамгын Газар(ЕТГ)-аас, үлдсэн дөрвөн хүнийг Ерөнхий сайдаас нэр дэвшүүлж, баталдаг билээ. Энэ дагуу Ерөнхийлөгчөөс санал болгосон лхаарамба Д.Жавзандорж нь Гандантэгчэнлин хийдийн тэргүүн хамбаар томилогдсон тул өөрийн хүсэлтээр түдгэлзэж ""Жавзандамба хутагт"" төвийн багш, Хансүр гавж Н.Нанзаддоржийг санал болгожээ. Нэр дэвшигч Н.Нанзаддож ""МҮОНРТ-ийн тухай хуульд заасны дагуу буюу соёл урлаг, шинжлэх ухаан, шашны чиглэлээр үйл ажиллагаа явуулдаг төрийн бус байгууллагаас тухайн чиглэлээр мэргэшсэн хүнийг Үндэсний зөвлөлд нэр дэвшүүлдэг.  Миний хувьд Гандантэгчэнлин хийдийн захиргаанд олон жил хариуцлагатай алба хашсан тул тохирох хүн гэж үзсэн болов уу.  Энэ хариуцлагатай ажилд сонгогдвол түүх уламжлал, ёс заншлын талаар олон нийтэд таниулах, нэвтрүүлэг, контент бэлдэхэд гар бие оролцож зөвлөгөө өгнө. Монголын хуучны кинонуудад түүх, бурхан шашны талаар их буруу ойлголт төрүүлэхүйц бүтээл их бий. Үүнд эмзэглэж явдаг тул цаашид гарах уран бүтээлд шашны талаар иргэдэд зөв ойлголт өгөхөд дэм болохоор хичээж ажиллана"" гэж ярилаа. Сонсголд оролцогчид шинээр нэр дэвшиж буй Н.Нанзаддоржийг дэмжиж буйгаа илэрхийлсэн. Түүнчлэн МҮОНРТ-ийн Үндэсний зөвлөлийн гишүүд хоорондоо маргаантай байгаа тул одоог хүртэл нэгдсэн хурлаа хийж чадаагүй. Үүнээс шалтгаалан ажилчдын цалин тавигдаагүй, цаашдын уран бүтээлийн бодлого тодорхойгүй байгааг шүүмжилсэн юм. Энэ талаар ЕТГ-ын дарга Я.Содбаатар ""Үндэсний зөвлөлд үүссэн асуудлаар ажлын хэсэг байгуулж, судлахаар төлөвлөж байгаа. Зөвлөлийн гишүүдийг эрүүл мэндийн шалтгаанаар эсвэл гэмт хэрэг үйлдсэн нь шүүхээр нотлогдсон тохиолдолд болон өөр албан тушаалд томилогдвол, түүнчлэн Үндэсний зөвлөлийн хуралд зургаагаас дээш тоогоор биечлэн оролцоогүй тохиолдолд эргүүлэн татдаг. Үүнийг хяналтын зөвлөлийн зөвлөмж гарсны дараа гишүүдийн хурлаар шийдвэрлэдэг. Зөвлөлийн гишүүд ажлаа хийхгүй байгаа тохиолдолд буцаан татах хуулийн заалт нь алдаа дутагдалтай байна. Хяналтын зөвлөл нь Үндэсний зөвлөлөөсөө сонгогддог тул хариуцлага тооцох асуудал ярвигтай байгааг гишүүд анхаарч үзнэ үү"" гэж онцлов.     ","
    Э.Тэмүүлэн, iKon.mn
  ","Н.Нанзаддорж: Түүх, бурхан шашны талаар буруу ойлгуулахуйц хуучны бүтээл их бий. Иргэдэд зөв ойлголт өгөхөөр ажиллана"
01/16/2024 15:32:00,Хөрөнгө оруулалтын тухай хуулийн төслийн хэлэлцэх эсэх асуудлын талаар УИХ дахь Ардчилсан нам гурван хоногийн завсарлага авсан. Завсарлагын хугацаа өнөөдөр дуусаж байгаа юм.,https://ikon.mn//n/31ys,"Хөрөнгө оруулалтын тухай хуулийн төслийг хэлэлцэх эсэх асуудлын талаар УИХ дахь Ардчилсан Намын бүлэг гурван хоногийн завсарлага авсан. Завсарлагын хугацаа өнөөдөр дуусаж байгаа бөгөөд энэ талаар УИХ дахь АН-ын бүлгийн дарга О.Цогтгэрэл УИХ-ын чуулганы өнөөдрийн хуралдааны үеэр мэдээлэл өглөө.  Тэрбээр ""Хөрөнгө оруулалтын тухай хуулийн талаар АН-ын бүлэг санал байр сууриа нэгтгэсэн. Гадаадын хөрөнгө оруулалт өр нэмэгдэхгүйгээр экспортын бүтээгдэхүүн гаргах давуу талтай.  Хуулийн төсөлд хариуцлагагүй олон зүйл заалт орж ирсэн. Монголын төр эдийн засагт оролцоо бага байх ёстой гэж боддог. Гэтэл гадаадын хөрөнгө оруулалтын асуудалд хэмжээ хязгааргүй болж байгааг ярилцах ёстой.  Энэ асуудал явсаар байгаад хоёр хүний хэрүүл болж байна. Хувь хүмүүс хоорондын хэрүүлийн асуудал бус УИХ-ын танхимд зөвшилцлийн дагуу шийдэгдэх ёстой юм. Засгийн газар Хөрөнгө оруулалтын тухай хуулийн төслийг яаралтай горимоор татан авч, дахин өргөн барьж батлах шаардлагатай хэмээн манай бүлгээс байр сууриа нэгтгэсэн"" гэв.  Мөн энэ үеэр УИХ-ын дарга Г.Занданшатар ""Хөрөнгө оруулалтын тухай хуулийн асуудлаар хоёр хүн хэрүүл хийж болохгүй. Х.Баттулга, Ч.Хүрэлбаатар нийгмийг талцуулахаа болих хэрэгтэй.  Хэдэн троллоороо гишүүдийг шантаажилж байгаад хууль батална эсвэл зогсооно гэж байхгүй. Нэг тал нь Үндсэн Хуулийн Цэцэд өгнө, нөгөө нь зургаан сар барилаа гээд байдаг.  Үндсэн Хуулийн Цэцэд өгөөд байгаа нөхөд 2013 онд 100 жилээр эзэмшүүлэх, ашиглах хуулийг баталсан. Одоо ямар хууль зөрсөн гээд гүйгээд байгаа юм. Ард түмнийг талцуулдгаа болих хэрэгтэй"" хэмээн ярив. ","
    Н.Эрхбаяр, iKon.mn
  ","О.Цогтгэрэл: Засгийн газар Хөрөнгө оруулалтын тухай хуулийн төслийг татан авч, дахин өргөн барьж батлах шаардлагатай"
01/16/2024 14:11:00,"УИХ-ын Хууль зүйн байнгын хорооны өнөөдрийн хуралдаанаар Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг боллоо.",https://ikon.mn//n/31ym,"УИХ-ын Хууль зүйн байнгын хорооны өнөөдрийн хуралдаанаар Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай хуулийн төслийн эцсийн хэлэлцүүлэг боллоо.  Энэ үеэр Хууль Зүй, Дотоод Хэргийн сайд Б.Энхбаяр өсвөр насны хүүхдийн хэргийг шийдвэрлэх дагнасан шүүхтэй холбоотой асуудлаар байр сууриа илэрхийлэв.  Тэрбээр ""Засгийн газраас хэргийг илрүүлэх мөрдөх, шүүн таслахтай холбоотой асуудлаар бодлого гаргаж оруулж ирдэггүй. Шүүн таслах асуудлаар олон талын байр суурийг оруулах ёстой.  Өсвөр насны хүүхдийн хэргийг хянан шийдвэрлэх дагнасан шүүхийн асуудлыг УИХ-ын тогтоолын төслөөс хасвал ямар вэ. Энэ асуудлыг гэр бүл, хүүхдийн шүүхийн харьяалал дээр нэмэх боломжтой.  Дагнасан шүүх байгуулах асуудлыг Засгийн газар дангаар оруулж ирэхгүй. Монгол Улсын Дээд Шүүхийн албан ёсны санал авсан асуудлыг Засгийн газар уламжилдаг. Шүүхийн хуулиар УИХ үүрэг өгсөн гээд байгуулах боломжгүй.  Дагнасан шүүх байгуулахад асар их зардал мөнгө шаардлагатай болно. Бүх аймаг сумдад өсвөр насны хүүхдийн хэргийг шийддэг таван шүүгчтэй болно. 21 аймагт есөн дүүрэгт бараг 200 гаруй шүүгчийн орон тоон асуудал яригдаж байна.  Гарч буй хэргийн нөхцөл байдал, тоог аваад үзвэл ийм чиглэлээр дагнах тооцоо судалгаа байхгүй. Тус хэргийн нийт гэмт хэрэгтэй харьцуулбал гаралт нь цөөхөн. Харин залилан, малын хулгайн чиглэлээр дагнасан шүүх байгуулбал ачаалалтай, хэрэг шийднэ.  Өсвөр насны хүүхдийн хэргийг шийддэг дагнасан шүүх байгуулбал хийцгүй шүүгч нар хөдөө гарч ирнэ. Морь мал уядаг, чөлөөт цагаараа шүүгчийн ажил хийдэг амьдралгүй зүйл болно. Захиргааны хэргийн зарим шүүгч нар шиг болчихно.  Хөдөө жилдээ гурван хэрэг шийддэг шүүгч малчин, алдарт уяач болчихсон байна. Улиралд нэг хэрэг шийддэг шүүгч чинь амьдрахын эрхээр тийм болсон"" хэмээн ярилаа. ","
    Н.Эрхбаяр, iKon.mn
  ","Б.Энхбаяр: Хөдөө жилдээ гурван хэрэг шийддэг шүүгч малчин, алдарт уяач болчихсон"
01/15/2024 16:20:00,"1,072 хувьцааны ногдол ашиг хуваарилахтай холбоотой мэдээллийг ""Эрдэнэс Монгол"" ХХК-ийн гүйцэтгэх захирал С.Наранцогт өглөө.",https://ikon.mn//n/31xl,"УИХ-ын Эдийн засгийн байнгын хорооны өнөөдрийн хуралдаанаар “Эрдэнэс Тавантолгой” ХК-ийн хувьцааны талаар авах зарим арга хэмжээний тухай” Засгийн газрын өргөн барьсан тогтоолын төслийн анхны хэлэлцүүлэг болж байна.  Энэ үеэр 1,072 хувьцааны ногдол ашиг хуваарилахтай холбоотой мэдээллийг ""Эрдэнэс Монгол"" ХХК-ийн гүйцэтгэх захирал С.Наранцогт өглөө.  Тэрбээр ""Компанийн тухай хуульд гурван заалтаар ногдол ашиг хуваарилах асуудлыг зохицуулж өгсөн. Санхүүгийн жил дууссанаас 50 хоногийн хугацаанд ТУЗ хуралдаж ногдол ашиг хуваарилах шийдвэрийг гаргана.  ""Эрдэнэс Тавантолгой"" ХК-ийн ТУЗ хуулийн хугацаанд хуралдаж шийдвэрлэнэ. Тус компани 2023 онд ашигтай ажилласан. Гэвч нөгөө талдаа хуримтлагдсан өр төлбөр өндөр.  Хувьцаагүй хүмүүст хувьцаа өгөх асуудлаар жагсаал цуглаан компани дээр болж байгаа.  Давуу эрхийн хувьцааг нөхөж олгодог. Тэгэхээр 2010 оны тогтоолд хувьцааг эзэмшүүлнэ гэсэн боловч компанийн баланс дээр ямар хувьцаа талаар албажуулсан зүйл байхгүй. 1,072 нь компанийн баланс дээр энгийн хувьцаа гэж байдаг. 1,072 нь давуу эрхийн хувьцаа биш учраас ногдол ашгийг нөхөж олгох нь хүндрэлтэй. 2023 оны аудитлагдсан санхүүгийн тайлан эцэслэгдээгүй байгаа учраас ногдол ашиг хуваарилах тоо гараагүй. Гэхдээ 2-3 их наяд төгрөгийн цэвэр ашигтай ажиллах байх. Үүний тодорхой хувийг хувьцааны хэлбэрт шилжүүлбэл нэг хүнд 200 мянга орчим төгрөг хуваарилагдах болов уу.  ""Эрдэнэс Тавантолгой"" ХК 4.6  их наяд төгрөгийн хуримтлагдсан өртэй. Үүнд ""Тавантолгой Төмөр зам"" ХХК-д 2.1 их наяд, ""Тавантолгой Түлш"" ХХК-д нэг их наяд, ""Монголын төмөр зам"" ХХК-д 1.3 их наяд, Эрчим хүчний Шивээ-Овоо болон Багануурт тус бүр 10 орчим тэрбум төгрөгийн өр үүссэн.  Хэрэв ногдол ашиг их хэмжээгээр хуваарилах шийдвэр гаргавал ""Эрдэнэс Тавантолгой"" ХК дампуурна. Дээрх хуульд заасан заалт хангагдахгүй болж бүрэн дампуурах болсон.  Тиймээс ажлын хэсэг дээр ногдол ашиг хуваарилсан тохиолдолд өрийн дарамт үүсэх асуудлыг шийдэх заалт оруулж өгөх талаар ярьж байгаа"" хэмээн ярив. ","
    Н.Эрхбаяр, iKon.mn
  ","С.Наранцогт: 1,072 хувьцааны ногдол ашиг хуваарилах шийдвэр гарвал ""Эрдэнэс Тавантолгой"" ХК дампуурна"
01/15/2024 15:18:00,"""Их"", ""Бага"" хоёр Хятадын ижил арга туршлагаас суралцаасай",https://ikon.mn//n/31x5,"Тайваньд болсон сонгуулийн талаар Хятад судлаач Д.Болдбаатарын бичсэн нийтлэлийг хүргэж байна. Тайванийн Ерөнхийлөгчийн сонгууль маш сонирхолтой болж өнгөрлөө. Ажил төрлийн улмаас сонгуультай холбоо бүхий нарийн ширийн үйл явдлуудыг анхааралтай ажиглаж чадсангүй. Гэхдээ сонгогчдын 40 гаруй хувийн саналаар илт давуу ялалтыг байгуулсан Тайванийн ""Ардчилсан дэвшлийн намаас"" нэр дэвшигч Лай Цин Дөгийн ярилцлагуудыг уншиж, үзэж байхад түүнийг ялчих байх аа гэдэг итгэл үнэмшил хэн бүхэнд илэрхий байсан даа. Сонгуулийн өмнөхөн зурагтаар өгсөн ярилцлагадаа Тайванийн дэд ерөнхийлөгч Лай Цин Дө (William Lai Ching-te. 1959 онд төрсөн, ирэх намар 65 хүрнэ) учиргүй улс төр, хий хоосон сүржин амлалт яриагүй. Тэр тусмаа өрсөлдөгч рүүгээ дайрч давшилсан үг хэлээгүй юм. Энэ бол улс төрч төдийгүй, хувь хүний хүмүүжил ёс суртахууны маш том давуу чанарыг харуулж байгаа хэрэг л дээ. Харин тэр өөрийнх нь өдий зэрэгтэй явж байгаа ээжийнх нь ач энэрлийн үр шим юм шүү гэдгийг хоолой цахиртуулан ярихыг сонсоод алс холын үзэгч миний өр зөөлрөн самсаа шархирч байсныг нуух юун? Лай Цин Дө бол зургаан хүүхэдтэй айлын тав дахь нь бөгөөд хоёр настай байхад аав нь уурхайн ослоор өөд болж хагас өнчин хоцорчээ. Ээж нь талийгаач ханийнхаа халааг авч нүүрсний уурхайд тэргээр нүүрс зөөж эхэлсэн бөгөөд “Миний мэдээ орсон цагаас хойш нэлээд удаан хугацаанд намайг унтан унттал ээж маань эргэж ирдэггүй. Өглөө сэрэхэд ээжийнхээ барааг хардаггүй байсан даа” хэмээн ярихдаа Лай Цин Дөгийн нүд гялтганаж байж билээ. ""Ээж нь маш их ядарч байдгийг та нар ойлгоно биз дээ? Та нар минь томоотой дуулгавартайхан шиг байж хичээл номдоо сайн шамдвал ээждээ үзүүлж байгаа хамгийн том тус тэр юм шүү"" гэдэг үгийг тэр багадаа хамгийн их сонссон нь магадгүй түүний амьдралдаа сонссон хамгийн гол чухал сургаал үгс байсан байж таарна. Бусдын үгийг сонсож дуулгавартай байх нь Дорнын, тэр дундаа Хятадын сурган хүмүүжүүлэх ухааны зорьдог хамгийн том үр дүн бөлгөө. ""Хүн 30 хүрээд тогтож, 40 хүрээд төөрөгдлөөс ангижирч, 50 хүрвээс тэнгэрийн бошгыг ойлгодог. Тэгж чадвал 60 хүрэхдээ чих зөөлөрсөн байх вий?"" хэмээн Күнзийн сургаал ""Шүүмжлэл өгүүлэлд"" айлдан номлосон байдаг. Төөрөгдлөөс ангижрах гэдэг нь ухаан сууж юмны наад цаадхыг эргэцүүлэн бодох чадвартай болохыг хэлж байгаа хэрэг гэдгийг мэргэн уншигчид төвөггүй ойлгож байгаа биз ээ? Харин тэнгэрийн бошгыг ойлгох гэдэг нь хүн энэ ертөнцөд ямар үүрэгтэй, яах гэж төрснөө ойлгохыг хэлдэг гүн нарийн ухагдахуун болой. Чих зөөлөрч, бусдын сайн муу үгэнд хүлээцтэй хандаж сурах нь тэр бүхнээс давсан том чанар, чадвар гэхлээр хэчнээн чухал чанар байх билээ. Тэр тусмаа улс төрч хүнд зайлшгүй байх ёстой эрхэм чанар мөнөөс мөн. Харин балчир Лай Цин Дө амьдралын буулганд нухлуулж, ачит эхийнхээ нөр хичээнгүй зүтгэлийг харсаар хорвоод хосгүй тэр нандин чадварыг хавьгүй эрт өвлөж өөрийн болгосон нь улс төр хэмээх амаргүй буцалсан тогоон дотор учраа олж, хужрыг тунгаасаар өнөөдөр дэлхий дээр эхний 20-д ордог эдийн засгийн том бүс нутгийг захиран залах боломжтой болжээ. Түүний амьдрал ядуу гуцуу нөхцөл дунд өнгөрчээ. Гуравдугаар ангид байхдаа мухар олгойн хагалгаанд орох мөнгөгүй болоход ангийн хүүхдүүд мөнгө цуглуулж тусалжээ. Маш их баярлаад дугтуйтай мөнгийг ээждээ авчирч өгөхөд ээж нь алга тосон авалгүй ""Хүний орчлонд сэтгэлийн өр шиг том зүйл байдаггүй юм. Хүн ямар ч нөхцөлд өөрийн хэрэгцээгээ өөрөө л хангаж гүйцэлдүүлж байх ёстой"" гэж сургамжилсан нь маш их ухаарал өгсөн тухай яриандаа сэтгэл догдлонгуй өгүүлж байна лээ. Энэ удаагийн Тайванийн улс төрийн сонгууль маш адармаатай, ойлгохын аргагүй нарийн төвөгтэй үйл явцыг туулж өнгөрүүлэв. Манай Монгол Ардын Нам(МАН)-тай нас ойролцоо Гоминдан нам бас л бүтэлгүйтэж өвдөг шороодлоо. Зуун насыг зооглохдоо манай МАН-ын цөөнгүй гишүүдийн орооцолдоод байгаа шиг авлига хээл хахуулийн асуудал байн байн босож ирэн ил гарч байгаа тул улс төрийн соёл, боловсрол сайтай Тайванийн сонгогчид тэдэнд зохих дүнг нь тавьж өгөөд байгаа нь энэ юм. Харин Монголын хувьд ХҮН намтай зүйрлэж болохуйц ""Ардчилсан дэвшлийн нам"" хэмээх харьцангуй шинэ залуу нам дахин итгэл төгс ялалт байгуулж чадав. Тайванийн ""Ардчилсан дэвшлийн нам""-ын хувьд сонгуульд бэлтгэх, сонгуулийн стратеги тактикийг боловсруулах тал дээр үнэхээр гаргуун болох нь сүүлийн хэдэн удаагийн сонгуулийн үйл явцаас тодхон харагдаж байна. Сонгуулийн өмнөхөн Лай Цин Дөгийн ялалт байгуулах магадлал илт буураад эхэлсэн нь түүнийг дэмжигчдийн хувьд санаа зовууштай үзүүлэлт байсан л даа. Тэгсэн атал 40 гаруй хувиар (Одоогоор тоологдоод байгаа саналаар, цаашдаа нэмэгдэх магадлалтай) нөгөө хоёр өрсөлдөгчөө илт давуу ялж чадсан нь дээрх дүгнэлтийг батлах баримт юм. Манай улсын тухайд өнгөрсөн хэд хэдэн сонгуульд эрх баригч МАН ахмад сонгогчдод түшиглэн ялалт байгуулж ирсэн нь нууц биш. Энэ гаршсан арга мэхээ хэрэглэж ""Амташсан хэрээ 13 дахина"" хэмээн бодож байгаа бол явуургүй хэрэг болохыг МАН-тай үе чацуутан Гоминдан намын бүтэлгүйтэл хангалттай харуулж байна шүү. Тэдний сөрөг хүчин болох АН болон ХҮН намууд залуус сонгуульд идэвхтэй оролцохгүй юм гэж халаглан гансарч суухын оронд харин ч залуу сонгогчид руу хандсан бодлого түлхүү боловсруулан баримталж ирэх 2024 оны сонгуульд оролцвол амжилт олж болохыг харуулснаараа Тайванийн энэ удаагийн Ерөнхийлөгчийн сонгууль Монголын хувьд ч маш ач холбогдолтой үйл хэрэг боллоо. ""Бага хятад""–Тайванийн Ерөнхийлөгчийн сонгууль энэ мэт сонин сайхнаар дүүрэн болж өнгөрсөн бол эх газрын ""Их Хятад""-ын Төрийн тэргүүний халааг авах магадлалтай хүний нэр бараг тодорч байх шив. Амьдралын буулганд нухлуулсан амьдрах ухаан сайтай нэгнийг олж сонгоод төрийн ажлын хүнд хүчир буулганд зүтгүүлж чадаад байгаа ""их"", ""бага"" хоёр Хятадын ижил арга туршлагаас манай улс төрийн намууд, ялангуяа эрх баригч МАН суралцаасай гэж боддогоо энэ бичлэгт цухас дурдъя! Зүүн хойд Ляонин мужийн нэгэн хөдөө тосгонд төрж өссөн хүү Чэнь Жинин (Chen Jining–1964 онд төрсөн, сарын дараа 60 нас хүрнэ) бээр 1981 онд элсэлтийн шалгалтаа гялалзтал өгөөд Хятад улсдаа нэг хоёрт тооцогддог нэр хүндтэй Цинхуа их сургуульд элсэн суралцах эрхийг өвөртөлжээ. Хөдөө тосгоны тариачин гаралтай хүү Цинхуа их сургуульд төвөггүй элсэн орно гэдэг нь цаагуураа хүн чанар, хичээл зүтгэл зэрэг чадварыг харуулах маш том үзүүлэлт болж байгаа хэрэг. Тэр ч утгаараа Хятадын боловсон хүчний бодлого шийдвэрийг боловсруулдаг, атган суудаг эрхмүүдийн анхааралд өртөж эхэлсэн байж таарна. Сургуулиа онц дүнтэй төгсөөд Лондонд Брунел их сургуульд мэргэжлээрээ мастерын зэрэг хамгаалаад, дараа нь Империалд коллежид Ph.D зэрэг хамгаалан, хүн л юм болсон хойно амьдрал ахуйгаа бодон тэндээ хар бор ажил хийж амьдрах болжээ. Энэ үеэр Хятадын эдийн засаг түргэн хурдацтай хөгжиж, түүнийг дагалдан байгаль орчны сөрөг үзэгдэл маш ихээр гарах болсон тул энэ асуудлыг гардан шийдвэрлэх мэргэжилтнүүдийн хэрэгцээ шаардлага онцгой ихсэж таарна. Чадварлаг боловсон хүчнээ андахгүй сайн мэддэг, тэднийг сайтар бэлтгэж сайтар ашиглаж чаддаг Хятадын удирдлагууд “Чэнь Жинин гэдэг аятайхан залуу Цинхуа их сургууль төгсчхөөд Британид хараар ажиллаж байгаа гэнэ лээ. Түүнийг дуудан ирүүлж ажиллуул!” гэж үүрэг өгснөөр Цинхуа их сургуульдаа буцаан авч багшлуулсан байгаа юм. Зүгээр ч нэг ажиллуулаагүй. Төрийн яамны албан хаагчийн эрх мэдэл, цалин хангамжийг өгчээ. Удалгүй Цинхуа их сургуулийн байгаль хамгааллын салбарын захирал болсон нь яамны хэлтсийн даргатай дүйцэхүйц албан тушаал байв. Тэгээд ажил хэргийн чадвараа харуулсаар дөчин хэдхэн насандаа Цинхуа их сургуулийн түүхэн дэх хамгийн залуу захирал (ректор) болсон нь яамны дэд сайдтай дүйх албан тушаал бөлгөө. Та бүхэн миний энэ бичлэгээс өмнөд хөршийн сайн боловсон хүчнээ сонгож бэлтгэх тогтолцооны онцлогийн талаар зах зухаас нь ч болов ойлгож байгаа гэдэгт итгэлтэй байна. Шинжлэх ухаан, улс төрийг хослуулан дээш өгсөж яваа Хятадын боловсон хүчний гялалзсан жишээ. Харин манай Монголд бол ямар ч чадварлаг залуу боловсон хүчин дээш дэвших гол арга зам нь хэн нэгэн том албан тушаалтны улыг долоож, цүнх барих явдал байдаг түгээмэл атлаа эмгэнэлт дүр зураг санаанд тодорч сэтгэл шимшрүүлж байгаа гэдэгт эргэлзэх юун. ""Сайн тогтолцоо муу хүнийг ч засаад авдаг. Муу тогтолцоо сайн хүнийг ч боловч эвддэг"" хэмээх Дэн Сяопины мэргэн үг байдаг. Тэр болтол Хятадын Байгаль орчныг хамгаалах яамны нийгмийн үүрэг тааруу талдаа байжээ. Харин 2000 оны эхээр байгаль орчны бохирдол, ялангуяа агаарын бохирдол ноцтой хэмжээнд хүрснээр Байгаль орчныг хамгаалах яамны нэр хүнд, эрх мэдэл, байр суурь эрс дээшилсэн гэдэг. Энэ үеэр Хятад улс 20 гаруй жил бодлоготой бэлтгэсэн Чэнь Жининг Бээжин хотын даргаар тавьжээ. Энэ нь яамны сайдтай дүйхүйц албан тушаал юм. Сайн боловсон хүчнүүдээ яамны мэргэжилтэн, хэлтсийн дарга, яамны сайдтай дүйхүйц эрх мэдэл бүхий албан тушаалд тавиад байгааг харж байна уу? Хамгийн гол нь ямар ямар албан тушаал дээрх эрх мэдлүүдтэй дүйх учиртайг хуульчлан тогтоож өгсөн байдаг нь Хятадын төрийн тогтолцооны бас нэг сурууштай давуу тал юм. 2000 оны үед Бээжин хотын агаарын бохирдол ямар ноцтой байсныг цөөнгүй уншигчид санаж байгаа болов уу. Ямар сайндаа нэг нөхөр Бээжингийн газар бүрээс бохир агаар соруулж түүнд хуримтлагдсан тоосонцроор тоосго цутгаад олныг шуугиулж байх вэ дээ. Тухайн үеийн тэр “агаарын бохирдлын тоосгоны” үнэ цэнэ эдүгээ чамгүй их өссөн гэж дуулдаж байсан шүү. Бээжингийн олимп гэхэд Чэнь Жинин нийслэлийнхээ агаарын бохирдлын асуудлыг нэр төртэй шийдвэрлэж чадсан тул Байгаль орчныг хамгаалах яамны сайдаар тохоон томилогджээ. Энэ үеэр Хятадын нийт нутаг дэвсгэрийн 25 хувь нь агаарын ноцтой бохирдолтой байсан ба энэ бол түүний багийн өмнө тулгарсан маш ноцтой асуудал байсан байж таарна. Тэр асуудлыг ч маш богино хугацаанд өөрийн багийн нөхдийн хамт амжилттай шийдвэрлэж чадсан тул Хятадын Коммунист Намын Төв Хороо Улс төрийн товчооны гишүүнээр сонгогдон одоо Шанхай хотын намын хорооны даргаар ажиллаж байна. Шанхай хотын даргын албан тушаалд очсон хүн болгон Хятадын дараачийн төрийн тэргүүнээр сонгогддог бичигдээгүй хууль байдаг болохоор Си Жиньпиний халааг тэр авах нь тодорхой хэмээн гадаадын шинжээчид бичиж эхэлсэн нь нэг их хол зөрөхгүй таамаглал буй за. Өмнөд хөршийн улс төрийн орчинд энэ мэт сонирхолтой үйл явдлууд арвин өрнөж байгаа бол умард хөршийн хувьд удахгүй болох Ерөнхийлөгчийн сонгууль бүр ч сонирхолтой үйл явдал байх нь тодорхой. Харин одоо Хятадыг гол холбоотноо, бат бэх ар талаа болгочхоод байгаа Путиний хувьд Тайванийн сонгууль эмзэглүүлсэн байх талтай. Оросын сонгуулийг залгуулаад Монгол Улсад 2024 оны УИХ-ын сонгууль хаяанд тулаад ирнэ. Ирэх сонгууль илүү сонирхолтой, хамгийн гол нь ард нийтийн хүсэл сонирхлын бодит тусгал байгаасай билээ. Сонгогчид маань энэ удаа хий хоосон сүржин амлалтад итгэлгүй, зөв бодлого, сайн тогтолцоо дэвшүүлэн хэрэгжүүлж чадахуйц улс төрийн нам хүчинг илүүтэй их дэмжвэл сайнсан.   Хятад судлаач Доржсүрэнгийн Болдбаатар","
    Г.Мөрөн, iKon.mn
  ",Удирдагчаа бэлтгэх дотор ухаанаас суралцахсан!
01/15/2024 15:03:00,"""Эрдэнэс Тавантолгой"" ХК-ийн гүйцэтгэх захирал асан Б.Ганхуяг, УИХ-ын гишүүн Т.Аюурсайхан нарын 11 хүнд холбогдох эрүүгийн хэргийн гэм буруугийн шүүх хуралдаан Чингэлтэй дүүргийн Эрүүгийн хэргийн анхан шатны шүүхэд өнөөдөр болж байгаа билээ.",https://ikon.mn//n/31xf,"
14:52 2024/01/15
 ""Эрдэнэс Тавантолгой"" ХК-ийн гүйцэтгэх захирал асан Б.Ганхуяг, УИХ-ын гишүүн Т.Аюурсайхан нарын 11 хүнд холбогдох эрүүгийн хэргийн гэм буруугийн шүүх хуралдаан Чингэлтэй дүүргийн Эрүүгийн хэргийн анхан шатны шүүхэд өнөөдөр болж байгаа билээ.  Тус шүүх хуралдаан өмнө нь нийт дөрвөн удаа хойшлогдоод байсан. Тэгвэл өнөөдөр хурлыг дахин хойшлуулах ямар нэгэн шалтгааныг оролцогч талууд гаргасангүй. Ийнхүү өмгөөлөгчид шинжлэн судлуулах нотлох баримтын талаар шүүгчдэд танилцуулсан. Энэ үеэр шүүгдэгч О.Данзанлувсантүдэвийн өмгөөлөгч Л.Очбаяр нотлох баримтыг шинжлэн судлах үеэр хувийн байдалтай холбоотой зүйл яригдах учраас шүүх хуралдааныг хаалттай явуулж өгөх хүсэлт гаргав.  Түүний хүсэлтийг шүүгчид хүлээн авч шүүх хуралдаан хаалттай хуралдаж байна.  Шүүгч, шүүх бүрэлдэхүүн: П.Ариунболд
			Д.Сувд-Эрдэнэ
			Б.Халиун Прокурор: Ц.Шагдар Прокурор: Д.Даваадорж Шүүгдэгч: Т.Аюурсайхан Шүүгдэгч: Б.Ганхуяг Шүүгдэгч: Т.Түвшинбаатар Шүүгдэгч: Х.Батхишиг Шүүгдэгч: О.Данзанлувсантүдэв Шүүгдэгч: Б.Отгонжаргал Шүүгдэгч: Г.Гантөмөр Шүүгдэгч: О.Дагвадорж Шүүгдэгч: И.Даваадорж Шүүгдэгч: Д.Бадамханд Шүүгдэгч: Б.Эрдэнэбаяр Шүүгдэгчийн өмгөөлөгч: П.Баасанжав Шүүгдэгчийн өмгөөлөгч: Н.Цэцэгмаа Шүүгдэгчийн өмгөөлөгч: Б.Гэрэл-Очир Шүүгдэгчийн өмгөөлөгч: Ц.Нямдорж Шүүгдэгчийн өмгөөлөгч: Анаржаргал Шүүгдэгчийн өмгөөлөгч: Б.Ганпүрэв Шүүгдэгчийн өмгөөлөгч: О.Баярбаясгалан Шүүгдэгчийн өмгөөлөгч: Б.Бат-Ерөөлт Шүүгдэгчийн өмгөөлөгч: Б.Отгонжаргал Шүүгдэгчийн өмгөөлөгч: Б.Дашдорж Шүүгдэгчийн өмгөөлөгч: М.Алтанцэцэг Шүүгдэгчийн өмгөөлөгч: Ц.Бямбадорж Шүүгдэгчийн өмгөөлөгч: Б.Баасанжаргал Шүүгдэгчийн өмгөөлөгч: Э.Энххэрлэн Шүүгдэгчийн өмгөөлөгч: Д.Нямдорж Шүүгдэгчийн өмгөөлөгч: Б.Мөнхбат Шүүгдэгчийн өмгөөлөгч: Д.Гантулга Шүүгдэгчийн өмгөөлөгч: Г.Ганцэцэг Шүүгдэгчийн өмгөөлөгч: Б.Даваажанцан Шүүгдэгчийн өмгөөлөгч: Д.Оюунбаатар Шүүгдэгчийн өмгөөлөгч: О.Баярбаясгалан Шүүгдэгчийн өмгөөлөгч: Г.Наранбаатар Шүүгдэгчийн өмгөөлөгч: Л.Очбаяр Гэрч: Ц.Түмэнцогт Гэрч: Д.Уужимсанаа Гэрч: Л.Соронзонболд Гэрч: Э.Энхбаатар Гэрч: Д.Алтанцэцэг Гэрч: П.Ганхүү Гэрч: Ц.Бямбасүрэн Гэрч: Л.Энх-Аммгалан Гэрч: Т.Ариунболд Гэрч: Н.Миеэсүрэн Гэрч: Б.Ууганжаргал Гэрч: Б.Цэнд-Аюуг Гэрч: Х.Батсайхан Гэрч: Б.Баярцэцэг Гэрч: Г.Саранхүү Гэрч: Б.Хосжаргал Гэрч: Х.Нурлат Гэрч: Жаргалсайхан Шүүгдэгчийн өмгөөлөгч: С.Дэлгэрмаа","
    Н.Эрхбаяр, iKon.mn
  ","Б.Ганхуяг, Т.Аюурсайхан нарын 11 хүнд холбогдох эрүүгийн хэргийн шүүх хурал хаалттай үргэлжилж байна"
01/15/2024 12:30:00,- 2024 оны ээлжит сонгуулийн цаг хугацааны хуваарь,https://ikon.mn//p/31t0,"Монгол Улсын Сонгуулийн ерөнхий хорооны 2024 оны анхны хуралдаанаар “Монгол Улсын Их хурлын 2024 оны ээлжит сонгуулийн цаг хугацааны хуваарь”-ийг баталжээ.  Монгол Улсын Их Хурлын 2024 оны ээлжит сонгуулийн үйл ажиллагааг зохион байгуулах цаг хугацааны хуваарийг хүргэж байна.  Улсын Их Хурал ээлжит сонгуулийг сонгуулийн жилийн 02 дугаар сарын 01-ний өдрөөс өмнө товлон зарлаж, санал авах өдрийг тогтооно. (Монгол Улсын Их Хурлын сонгуулийн тухай хуулийн /цаашид ""Хуулийн” гэх/ 9 дүгээр зүйлийн 9.1 дэх хэсэг) (Монгол Улсын Их Хурлын 2023 оны 116 дугаар тогтоол)  Улсын Их Хурал ээлжит сонгуулийн жилийн 02 дугаар сарын 01-ний өдрөөс өмнө сонгуулийн тойргийг байгуулна.
(Хуулийн 12 дугаар зүйлийн 12.1 дэх хэсэг)
(Монгол Улсын Их Хурлын 2023 оны 112 дугаар тогтоол) Сонгуулийн тойргийг байгуулахдаа аймаг, дүүргийн хүн амын тоо, засаг захиргаа, нутаг дэвсгэрийн нэгжийн хуваарь, газар нутгийн хэмжээ, байршил зэргийг харгалзан байгуулж, тойрогт ногдох мандатын тоо, дугаар, нутаг дэвсгэр, төвийг тогтооно.
Сонгуулийн нэг тойрогт хоёр ба хэд хэдэн аймаг, дүүрэг багтаж байвал аль олон сонгогчтой аймаг, дүүргийн сонгуулийн хороо нь тухайн тойрог дахь сонгуулийн зохион байгуулалтын ажлыг хариуцна. 
(Хуулийн 12 дугаар зүйлийн 12.3 дахь хэсэг)  (Хуулийн 14 дүгээр зүйлийн 14.17 дахь хэсэг)
ажлыг (Монгол Улсын Их Хурлын 2023 оны 112 дугаар тогтоол) Сонгогчдын санал авч, тоолох зорилгоор сум, дүүргийн иргэдийн Төлөөлөгчдийн Хурал сонгуулийн хэсгийг ээлжит сонгуулийн жилийн 03 дугаар сарын 01-ний өдрөөс өмнө байгуулж, хэсгийн нутаг дэвсгэрийг зарлана.
(Хуулийн 13 дугаар зүйлийн 13.1 дэх хэсэг) Сум, дүүргийн иргэдийн Төлөөлөгчдийн Хурал сонгуулийн хэсгийг байгуулсан өдрөөс хойш гурав хоногийн дотор хуулийн 13.1-д заасан мэдээллийг улсын бүртгэлийн байгууллагын орон нутаг дахь газар, хэлтэст хүргүүлнэ.
(Хуулийн 13 дугаар зүйлийн 13.6 дахь хэсэг) Улсын бүртгэлийн байгууллагын орон нутаг дахь газар, хэлтэс хуулийн 13.6-д заасан мэдээллийг нутаг дэвсгэрийнхээ хэмжээнд нэгтгэн гурав хоногийн дотор улсын бүртгэлийн асуудал эрхэлсэн төрийн захиргааны байгууллагад хүргүүлнэ.
(Хуулийн 13 дугаар зүйлийн 13.7 дахь хэсэг)  Сонгуулийг улсын хэмжээнд Сонгуулийн ерөнхий хороо удирдан зохион байгуулж, аймаг, сум, нийслэл, дүүргийн сонгуулийн болон хэсгийн хороо, гадаад улсад байгаа иргэдийн санал авах ажлыг зохион байгуулах төв болон салбар комиссыг нэгдсэн удирдлагаар хангаж ажиллана. (Хуулийн 14 дүгээр зүйлийн 14.1 дэх хэсэг)  Сонгуулийн ерөнхий хороо санал авах өдрөөс 70- аас доошгүй хоногийн өмнө аймаг, нийслэлийн сонгуулийн хороог тухайн аймаг, нийслэлийн иргэдийн Төлөөлөгчдийн Хурлаас ирүүлсэн саналыг харгалзан дарга, нарийн бичгийн дарга болон тав, эсхүл долоон гишүүний бүрэлдэхүүнтэй байгуулж, нийтэд мэдээлнэ.(Хуулийн 16 дугаар зүйлийн 16.1 дэх хэсэг) Сонгуулийн нэг тойрогт хоёр ба хэд хэдэн аймаг, дүүрэг багтаж байвал аль олон сонгогчтой аймаг, дүүргийн сонгуулийн хороо нь тухайн тойрог дахь сонгуулийн зохион байгуулалтын ажлыг хариуцна.
(Хуулийн 14 дүгээр зүйлийн 14.17 дахь хэсэг) Сонгуулийн ерөнхий хороо гадаад харилцааны асуудал эрхэлсэн төрийн захиргааны төв байгууллагын саналыг харгалзан гадаад улсад байгаа иргэдийн санал авах ажлыг зохион байгуулах, нэгдсэн удирдлагаар хангах, хяналт тавих үүрэг бүхий төв комиссыг гадаадад санал авах өдрөөс 60-аас доошгүй хоногийн өмнө дарга, нарийн бичгийн дарга болон ес, эсхүл арван гишүүний бүрэлдэхүүнтэйгээр байгуулна.
нэгэн
(Хуулийн 19 дүгээр зүйлийн 19.1 дэх хэсэг) Аймаг, нийслэлийн сонгуулийн хороо нь сум, дүүргийн сонгуулийн хороог санал авах өдрөөс 60-аас доошгүй хоногийн өмнө тухайн сум, дүүргийн иргэдийн Төлөөлөгчдийн Хурлаас ирүүлсэн саналыг харгалзан дарга, нарийн бичгийн дарга болон гурав, эсхүл таван гишүүний бүрэлдэхүүнтэй байгуулж, харьяалах нутаг дэвсгэрийнхээ хэмжээнд нийтэд мэдээлнэ. (Хуулийн 17 дугаар зүйлийн 17.1 дэх хэсэг)
  Төв комисс нь салбар комиссыг гадаадад санал авах өдрөөс 45-аас доошгүй хоногийн өмнө дарга болон хоёр, эсхүл дөрвөн гишүүний бүрэлдэхүүнтэйгээр Дипломат төлөөлөгчийн газрын дэргэд байгуулна.
(Хуулийн 19 дүгээр зүйлийн 19.2 дахь хэсэг) Сум, дүүргийн сонгуулийн хороо хэсгийн хороог санал авах өдрөөс 45-аас доошгүй хоногийн өмнө дарга болон зургаа, эсхүл найман гишүүний бүрэлдэхүүнтэй байгуулж, харьяалах нутаг дэвсгэрийн хэмжээнд нийтэд мэдээлнэ. (Хуулийн 18 дугаар зүйлийн 18.1 дэх хэсэг) Иргэний шилжилт хөдөлгөөнийг санал авах өдрөөс 60 хоногийн өмнө зогсоож, санал авах өдрийн дараах өдрөөс сэргээнэ.
(Хуулийн 25 дугаар зүйлийн 25.1 дэх хэсэг) Улсын бүртгэлийн асуудал эрхэлсэн төрийн захиргааны байгууллага сонгогчдын нэрийн жагсаалтад байгаа сонгуулийн эрх бүхий иргэний эцэг /эх/-ийн болон өөрийн нэр, нас, хүйс, иргэний бүртгэлийн дугаар, байнга оршин суугаа газрын хаягийн бүртгэлийн мэдээллийг аймаг, сум, баг, нийслэл, дүүрэг, хороогоор болон хэсэг нэг бүрээр нэгтгэн гаргах бөгөөд уг жагсаалтыг ээлжит сонгуулийн жилийн 04 дүгээр сарын 01-ний өдрөөс эхэлж, сонгууль дуустал өөрийн цахим хуудсанд байршуулна.
(Хуулийн 20 дугаар зүйлийн 20.4 дэх хэсэг)  Доор дурдсан байгууллага дараах иргэний эцэг /эх/-ийн болон өөрийн нэр, иргэний бүртгэлийн дугаар, төрсөн он, сар, өдөр, хүйс, бусад шаардлагатай мэдээллийг улсын бүртгэлийн асуудал эрхэлсэн төрийн захиргааны байгууллагад ээлжит сонгуулийн жилийн 05 дугаар сарын 01-ний өдрөөс өмнө цаасан болон цахим хэлбэрээр хүргүүлнэ: Улсын бүртгэлийн асуудал эрхэлсэн төрийн захиргааны байгууллага хуулийн 20.4-т заасны дагуу цахим хуудсанд байршуулсан сонгогчдын нэрийн жагсаалтад дараах өөрчлөлтийг тусган уг жагсаалтыг цаасан болон цахим хэлбэрээр үйлдэж, цаасан хэлбэрээр үйлдсэн сонгогчдын нэрийн жагсаалтыг санал авах өдрөөс 25-аас доошгүй хоногийн өмнө улсын бүртгэлийн байгууллагын орон нутаг дахь газар, хэлтсээр дамжуулан хэсгийн хороонд хүргүүлнэ: (Хуулийн 20 дугаар зүйлийн 20.9 дэх хэсэг)   Улсын бүртгэлийн асуудал эрхэлсэн төрийн захиргааны байгууллага хуулийн 20.9-д заасан хугацаанд хүргүүлсэн сонгогчдын нэрийн жагсаалтад хуулийн 20.9.1, 20.9.3, 20.9.4, 20.9.5 дахь заалт, 23, 24 дүгээр зүйлд заасан үндэслэлээр оруулсан өөрчлөлт, гадаад улсад саналаа өгсөн сонгогчдын өөрчлөлтийг тусгаж сонгогчдын нэрийн жагсаалтыг санал авах өдрөөс гурваас доошгүй хоногийн өмнө улсын бүртгэлийн байгууллагын орон нутаг дахь газар, хэлтсээр дамжуулан хэсгийн хороонд хүргүүлнэ. (Хуулийн 20 дугаар зүйлийн 20.12 дахь хэсэг) Хэсгийн хороо сонгогчдын нэрийн жагсаалтыг хүлээн авсан өдрөөс эхлэн өөрийн ажиллах байранд, өөрийн ажиллах байргүй бол сум, хорооны Засаг даргын Тамгын газрын байранд итгэмжлэгдсэн ажилтныг ажиллуулж, сонгогчдод өөрийн болон өөрийн байнга оршин суугаа хаягийн бүртгэлд бүртгэгдсэн нийт сонгогчийн мэдээлэлтэй чөлөөтэй танилцах боломж олгоно. (Хуулийн 20 дугаар зүйлийн 20.10 дахь хэсэг)  Улсын бүртгэлийн асуудал эрхэлсэн төрийн захиргааны байгууллага ээлжит сонгуульд оролцохоор бүртгүүлсэн нам, эвслийг төлөөлөх эрх бүхий этгээдийн хүсэлтийн дагуу хуулийн 20.9-т заасан сонгогчдын нэрийн жагсаалтын сонгогчдын эцэг /эх/-ийн болон өөрийн нэр, иргэний бүртгэлийн дугаар, байнга оршин суугаа газрын хаяг бүхий хэсгийг санал авах өдрөөс 20-иос доошгүй хоногийн өмнө болон санал авах өдрөөс 3 хоногийн өмнө тус тус цахим хэлбэрээр олгоно.
(Хуулийн 20 дугаар зүйлийн 20.15 дахь хэсэг) Сонгогч сонгогчдын нэрийн жагсаалт дахь өөрийн болон гэр бүлийн гишүүний мэдээлэлтэй танилцах эрхтэй бөгөөд сонгогчдын нэрийн жагсаалтад бүртгэгдээгүй, эсхүл буруу бүртгэгдсэн бол өөрийн болон гэр бүлийн гишүүний нэрийн өмнөөс гомдлоо итгэмжлэгдсэн ажилтан, эсхүл улсын бүртгэлийн байгууллагад санал авах өдрөөс 14-өөс доошгүй хоногийн өмнө бичгээр болон цахимаар гаргана. (Хуулийн 23 дугаар зүйлийн 23.1 дэх хэсэг)
  Сонгогч сонгогчдын нэрийн жагсаалтад бүртгэгдсэн эсэхээ санал авах өдрөөс 14-өөс доошгүй хоногийн өмнө шалгасан байвал зохино.
(Хуулийн 20 дугаар зүйлийн 20.11 дэх хэсэг) Дараах сонгогчийн шилжилтийг хийх, бүртгэхдээ тухайн байгууллагынх нь албан бичгийг үндэслэн санал авах өдрөөс 14-өөс доошгүй хоногийн өмнө шийдвэрлэнэ. (Хуулийн 24 дүгээр зүйлийн 24.1 дэх хэсэг) Дараах сонгогч сонгуулийн нэг хэсгээс нөгөө хэсэгт шилжих бол санал авах өдрөөс 14-өөс доошгүй хоногийн өмнө сонгогчийн шилжилтийг хийлгэж болно. (Хуулийн 24 дүгээр зүйлийн 24.2 дахь хэсэг) Улсын бүртгэлийн асуудал эрхэлсэн төрийн захиргааны байгууллага иргэний улсын бүртгэлийн мэдээллийн санг үндэслэн хуулийн 23.1-д заасны дагуу гомдол гаргасан иргэний мэдээллийн талаар болон иргэний улсын бүртгэлтэй холбоотой өөрчлөлтийн талаар лавлагаа гаргах ба сонгогчийн мэдээлэлтэй холбогдсон өөрчлөлтийг санал авах өдрөөс гурваас доошгүй хоногийн өмнө сонгогчдын нэрийн жагсаалтад оруулна. (Хуулийн 23 дугаар зүйлийн 23.2 дахь хэсэг) Гадаад улсад байгаа иргэн гадаадад санал авах өдрөөс таваас доошгүй хоногийн өмнө сонгуульд оролцохоо мэдэгдэж, бүртгүүлнэ. (Хуулийн 20 дугаар зүйлийн 20.22 дахь хэсэг) Сонгогч өөрийн байгаа улсын Дипломат төлөөлөгчийн газарт утас, цахим шуудан, факсаар эсхүл биечлэн очиж сонгуульд оролцохоо мэдэгдэж, бүртгүүлнэ.  Нам, эвсэл Монгол Улсын Үндсэн хууль, Монгол Улсын Их Хурлын сонгуулийн тухай хууль болон холбогдох бусад хууль тогтоомжийг дагаж мөрдөхөө илэрхийлэн, сонгуульд оролцох тухай зөвхөн нэг хүсэлтээ санал авах өдрөөс 60-аас доошгүй хоногийн өмнө Сонгуулийн ерөнхий хороонд ирүүлнэ.
(Хуулийн 26 дугаар зүйлийн 26.1 дэх хэсэг) Сонгуулийн ерөнхий хороо сонгуульд оролцох тухай нам, эвслийн баримт бичгийг хүлээн авснаас хойш тав хоногт багтаан сонгуульд оролцох нам, эвслийг бүртгэх эсэх тухай шийдвэр гаргана.
(Хуулийн 28 дугаар зүйлийн 28.2 дахь хэсэг) Сонгуульд оролцохоор бүртгүүлсэн нам, эвсэл нэр дэвшүүлэх ажиллагааг санал авах өдрөөс 45 хоногийн өмнө эхлүүлж, долоо хоногийн хугацаанд дуусгана.
(Хуулийн 29 дүгээр зүйлийн 29.1 дэх хэсэг)  Бие даан нэрээ дэвшүүлэх ажиллагааг санал авах өдрөөс 45 хоногийн өмнө эхлүүлж, долоо хоногийн хугацаанд дуусгана.
(Хуулийн 29 дүгээр зүйлийн 29.2 дахь хэсэг)  Нэр дэвшигч хуульд заасан нэр дэвшүүлэх ажиллагаа дууссанаас хойш гурав хоногт багтаан нэр дэвшигчийн хөрөнгө, орлогын мэдүүлгээ Авлигатай тэмцэх газарт мэдүүлнэ. Авлигын эсрэг хуульд заасны дагуу хөрөнгө орлогын мэдүүлгээ гаргасан этгээд хамаарахгүй. (Хуулийн 32 дугаар зүйлийн 32.4 дэх хэсэг) Авлигатай тэмцэх газар нь нийт нэр дэвшигчид хөрөнгө орлогын мэдүүлгээ мэдүүлсэн эсэх талаарх лавлагааг хуулийн 32.4-т заасан хугацаа дууссанаас хойш нэг хоногийн дотор Сонгуулийн ерөнхий хороонд хүргүүлнэ. (Хуулийн 32 дугаар зүйлийн 32.5 дахь хэсэг) Нэр дэвшүүлсэн нам, эвсэл нь нэр дэвшүүлэх ажиллагааны талаарх хуульд заасан хугацаа дууссан өдрөөс хойш тав хоногт багтаан баримт бичгийг Сонгуулийн ерөнхий хороонд ирүүлнэ:
(Хуулийн 32 дугаар зүйлийн 32.2 дахь хэсгээс)  Бие даан нэрээ дэвшүүлэгч нь бие даан нэрээ дэвшүүлэх ажиллагааны талаарх хуульд заасан хугацаа дууссан өдрөөс хойш тав хоногт багтаан баримт бичгийг Сонгуулийн ерөнхий хороонд ирүүлнэ:
(Хуулийн 32 дугаар зүйлийн 32.3 дахь хэсгээс)    Сонгуулийн ерөнхий хороо нэр дэвшигчийн баримт бичгийг хүлээн авах хугацаа дууссанаас долоо хоногийн дотор бүртгэх эсэх асуудлыг шийдвэрлэж, тогтоол гаргана.
(Хуулийн 32 дугаар зүйлийн 32.11 дэх хэсэг) Нэр дэвшигчээр бүртгэхээс татгалзсан тохиолдолд санал авах өдрөөс 25-аас доошгүй хоногийн өмнө зөрчлийг арилгасны үндсэн дээр дахин бүртгүүлэхээр шаардагдах баримт бичгийг Сонгуулийн ерөнхий хороонд ирүүлж болно. (Хуулийн 33 дугаар зүйлийн 33.2 дахь хэсэг)  Дараах тохиолдолд санал авах өдрөөс 25-аас доошгүй хоногийн өмнө өөр хүнийг нөхөн нэр дэвшүүлж болно: (Хуулийн 34 дүгээр зүйлийн 34.1 дэх хэсэг).  Сонгуулийн ерөнхий хороо дахин бүртгүүлэхээр ирүүлсэн баримт бичгийг хүлээн авч, хуулийн 32.12-т заасан хугацаанаас өмнө бүртгэх эсэх асуудлыг шийдвэрлэнэ.
(Хуулийн 33 дугаар зүйлийн 33.3 дахь хэсэг)  Сонгуулийн ерөнхий хороо нөхөн нэр дэвшүүлэхээр ирүүлсэн баримт бичгийг хүлээн авч, хуулийн 32.12-т заасан хугацаанаас өмнө бүртгэх эсэх асуудлыг шийдвэрлэнэ. (Хуулийн 34 дүгээр зүйлийн 34.2 дахь хэсэг) Нэр дэвшигчийг бүртгэх тухай шийдвэр гарсан бол Сонгуулийн ерөнхий хороо нэр дэвшигчийн үнэмлэхийг санал авах өдрөөс 18 хоногийн өмнө нэг өдөр олгож, нийтэд мэдээлнэ. (Хуулийн 32 дугаар зүйлийн 32.12 дахь хэсэг)  Нэр дэвшигчид үнэмлэх олгосон өдрөөс эхлэн Авлигатай тэмцэх газар нэр дэвшигчээр бүртгэгдсэн нийт нэр дэвшигчийн хөрөнгө, орлогын мэдүүлгийг өөрийн байгууллагын цахим мэдээллийн сүлжээнд нээлттэйгээр байршуулна. (Хуулийн 32 дугаар зүйлийн 32.15 дахь хэсэг) Сонгуулийн мөрийн хөтөлбөртөө дүгнэлт гаргуулахаар төрийн аудитын дээд байгууллагад дараах хугацаанд хүргүүлнэ. (Хуулийн 38 дугаар зүйлийн 38.6 дахь хэсэг)  Нам, эвсэл болон бие даан нэр дэвшигч нь ээлжит сонгуулийн жилийн 04 дүгээр сарын эхний долоо хоногт багтаан хуулийн 38.13-т заасан хандивын тайландаа дүгнэлт гаргуулахаар төрийн аудитын дээд байгууллагад хүргүүлнэ.
(Хуулийн 38 дугаар зүйлийн 38.7 дахь хэсэг) Нам, эвсэл болон бие даан нэр дэвшигчийн сонгуулийн мөрийн хөтөлбөр нь хуульд заасан шаардлага хангаагүй гэсэн дүгнэлт гарсан тохиолдолд тав хоногийн дотор зөрчлийг арилгасны үндсэн дээр дахин гаргуулахаар хүргүүлнэ. (Хуулийн 38 дугаар зүйлийн 38.9 дэх хэсэг)  Төрийн аудитын дээд байгууллага нам, эвслийн мөрийн хөтөлбөр болон хандивын тайланд хийсэн дүгнэлтийг санал авах өдрөөс 60-аас доошгүй хоногийн өмнө гаргаж, Сонгуулийн ерөнхий хороонд ирүүлнэ.
(Хуулийн 38 дугаар зүйлийн 38.10 дахь хэсэг)  Зурагт самбарыг нийтийн эзэмшлийн гудамж, талбай, олон нийтийн газарт үнэ төлбөргүйгээр байрлуулах байршлыг тухайн сум, дүүргийн иргэдийн Төлөөлөгчдийн Хурал санал авах өдрөөс 60-аас доошгүй хоногийн өмнө тогтоож, нийтэд мэдээлнэ.
(Хуулийн 41 дүгээр зүйлийн 41.3 дахь хэсэг)  Төрийн аудитын дээд байгууллага нь бие даан нэр дэвшигчдийн мөрийн хөтөлбөр энэ хуульд заасан шаардлагад нийцэж байгаа эсэх талаарх дүгнэлтийг санал авах өдрөөс 33-аас доошгүй хоногийн өмнө гаргаж, Сонгуулийн ерөнхий хороонд ирүүлнэ.
(Хуулийн 38 дугаар зүйлийн 38.11 дэх хэсэг)  Олон нийтийн радио, телевизээс бусад радио, телевиз сонгуулийн сурталчилгааны нэвтрүүлэг нэвтрүүлэх бол сонгуулийн сурталчилгаа нэвтрүүлэх тухай мэдэгдлийг хуульд заасан холбогдох баримт бичиг, мэдээллийн хамт Харилцаа холбооны зохицуулах хороонд санал авах өдрөөс 30-аас доошгүй хоногийн өмнө хүргүүлж, бүртгүүлнэ.
(Хуулийн 46 дугаар зүйлийн 46.9 дэх хэсэг)  Харилцаа холбооны зохицуулах хороо радио, телевизээс олон нийтийн ирүүлсэн сурталчилгааны болон мэтгэлцээний төлбөргүй нэвтрүүлгийн хуваарь, цагийн талаарх саналыг хянан үзэж, сурталчилгааны болон мэтгэлцээний нэвтрүүлгийн хуваарь, цагийг тэнцүү байхаар тооцож сурталчилгаа эхлэхээс долоогоос доошгүй хоногийн өмнө батална. (Хуулийн 46 дугаар зүйлийн 46.4 дэх хэсэг)  Төрийн аудитын дээд байгууллага нь хуулийн 38.13-т заасан тайлан, сонгуулийн мөрийн хөтөлбөр болон түүнд хийсэн дүгнэлтийг санал авах өдрөөс 18 хоногийн өмнөөс эхлэн хуульд заасны дагуу нам, эвсэл болон бие даан нэр дэвшигч сонгуулийн зардлын тайлангаа хүргүүлэх өдрийг дуустал өөрийн байгууллагын цахим хуудаст нээлттэйгээр байршуулна. (Хуулийн 38 дугаар зүйлийн 38.12 дахь хэсэг)  Сонгуулийн сурталчилгааг нэр дэвшигчид үнэмлэх олгосон өдрөөс эхлүүлж, санал авах өдрөөс 24 цагийн өмнө буюу санал авах өдрийн өмнөх өдрийн 00:00 цагаас өмнө зогсооно. (Хуулийн 39 дүгээр зүйлийн 39.1 дэх хэсэг)   Нэр дэвшигч хуулийн 47.1.1, 47.1.2-т заасан цахим хуудсыг сонгуулийн сурталчилгаанд ашиглах тохиолдолд цахим хуудсыг нэр дэвшигчийн үнэмлэх авсан өдрөөс хойш гурав хоногийн дотор тухайн аймаг, нийслэлийн сонгуулийн хороонд бүртгүүлнэ. (Хуулийн 47 дугаар зүйлийн 47.2 дахь хэсэг)     Сонгуулийн сурталчилгаа нэвтрүүлэх эрх бүхий радио, телевизийн үйлчилгээ эрхлэгч байгууллага сурталчилгаа дууссанаас хойш 10 хоногийн дотор сурталчилгаа явуулсан талаарх тайланг нийтэд мэдээлнэ.
(Хуулийн 39 дүгээр зүйлийн 39.5 дахь хэсэг)  Сонгуулийн сурталчилгаа нэвтрүүлэх эрх бүхий радио, телевиз нь хуулийн 39.5-д заасны дагуу нийтэд мэдээлсэн тайланг шударга өрсөлдөөний асуудал эрхэлсэн төрийн захиргааны байгууллагад нийтэд мэдээлснээс хойш ажлын 5 өдрийн дотор хүргүүлнэ. (Хуулийн 39 дүгээр зүйлийн 39.7 дахь хэсэг)     Нам, эвслийн сонгууль эрхэлсэн байгууллагын ажилтны үнэмлэх авах хүсэлтийг тухайн нам эвслийг бүртгэсэн тухай шийдвэр гарснаас хойш сонгуулийн сурталчилгаа дуусахаас 2 хоногийн өмнөх өдрийг хүртэлх хугацаанд дараах байдлаар хүргүүлнэ.: (Хуулийн 37 дугаар зүйлийн 37.4, 37.6 дахь хэсэг) (Сонгуулийн ерөнхий хорооны 2020 оны 17 дугаар тогтоолоор баталсан журам) Нэр дэвшигчийн менежер, шадар туслагч, ухуулагчийн үнэмлэх авах хүсэлтийг тухайн нэр дэвшигчийг бүртгэх тухай шийдвэр гарснаас хойш сонгуулийн сурталчилгаа дуусахаас 2 хоногийн өмнөх өдрийг хүртэлх хугацаанд дараах байдлаар хүргүүлнэ: (Хуулийн 37 дугаар зүйлийн 37.5, 37.6 дахь хэсэг)
(Сонгуулийн ерөнхий хорооны 2020 оны 17 дугаар тогтоолоор баталсан журам) Ажиглагч томилох эрх бүхий этгээд ажиглагч ажиллуулах, бүртгүүлэх хүсэлтээ Сонгуулийн ерөнхий хорооноос баталсан журмын дагуу бичгээр гаргаж, санал авах өдрөөс долоогоос доошгүй хоногийн өмнө хэсгийн хороонд
хүргүүлнэ. (Хуулийн 67 дугаар зүйлийн 67.7 дахь хэсэг) Хэсгийн хороо хүсэлтийг хүлээн авч нягтлан шалгаж, санал авах өдрөөс таваас доошгүй хоногийн өмнө ажиглагчийн үнэмлэх олгоно. (Хуулийн 67 дугаар зүйлийн 67.9 дэх хэсэг)  Ажиглагч томилох эрх бүхий этгээд гадаад улсад байгаа сонгогчдоос санал авах ажиллагаанд ажиглагч томилох бол энэ тухай хүсэлтээ төв коммист гадаадад санал авах өдрөөс долоогоос доошгүй хоногийн өмнө хүргүүлнэ. (Хуулийн 67 дугаар зүйлийн 67.17 дахь хэсэг)   Төв комисс нь гадаад улсад байгаа иргэдээс санал авах ажиллагааг ажиглахаар томилогдсон ажиглагчийн мэдээллийг холбогдох салбар комисст хүргүүлэх бөгөөд ажиглагч нь гадаадад санал авах өдрөөс өмнө салбар комисст бүртгүүлж, ажиглагчийн үнэмлэх авна. (Хуулийн 67 дугаар зүйлийн 67.18 дахь хэсэг)
  Хэсгийн хороо нь санал авах байрын дугаар, нэр, хаяг, байршил, орчин тойрны зураглалыг 14 хоногийн турш нийтэд зарлан мэдээлнэ. (Хуулийн 62 дугаар зүйлийн 62.7 дахь хэсэг)  Салбар комисс нь санал авах өдөр, цаг, байрыг санал авах өдөр хүртэлх хугацаанд гадаад улсад байгаа сонгогчдод зарлан мэдээлнэ. (Хуулийн 64 дүгээр зүйлийн 64.2 дахь хэсэг)  Тухайн хэсгийн харьяалагдах сум, дүүргийн Засаг дарга Сонгуулийн ерөнхий хорооноос баталсан зааврын дагуу санал авахад шаардлагатай зүйлийг санал авах өдрөөс долоогоос доошгүй хоногийн өмнө бэлэн болгох үүрэгтэй: (Хуулийн 62 дугаар зүйлийн 62.2 дахь хэсэг)   Сонгогчоос саналаа нууцаар өгөхөд шаардагдах санал бэлтгэх бүхээг бүхий байр, саналын хайрцгийг гадаадад санал авах өдрөөс гурваас доошгүй хоногийн өмнө хуульд заасны дагуу тухайн улсад байгаа Монгол Улсын дипломат төлөөлөгчийн газрын тэргүүн хариуцаж, бэлтгэнэ. (Хуулийн 64.1 дүгээр зүйлийн 64.3 дахь хэсэг)  Гадаад улсад байгаа иргэдээс санал авах өдрийг Сонгуулийн ерөнхий хорооны саналыг үндэслэн Улсын Их Хурал тогтоох бөгөөд гадаадад санал авах өдөр нь дөрөв хүртэл өдөр байна. (Хуулийн 9 дүгээр зүйлийн 9.3 дахь хэсэг) (Монгол Улсын Их Хурлын 2023 оны 116 дугаар тогтоол) Гадаад улсад байгаа сонгогчийн саналыг хуульд заасны дагуу тогтоосон санал авах өдөр, тухайн улсын орон нутгийн цагаар 07:00-22:00 цаг хүртэлх хугацаанд салбар комиссын тогтоосон санал авах байранд авна.
(Хуулийн 64 дүгээр зүйлийн 64.1 дэх хэсэг)
(Монгол Улсын Их Хурлын 2023 оны 116 дугаар тогтоол) Хуулийн 63.1.1, 63.1.2, 63.1.3, 63.1.4-т заасан сонгогч зөөврийн битүүмжилсэн саналын хайрцгаар санал өгөх хүсэлтээ тухайн байгууллагын удирдлагад өгөх бөгөөд байгууллагын удирдлага уг хүсэлтийг тодорхойлолтын хамт санал авах өдрөөс долоогоос доошгүй хоногийн өмнө өөрийн байгууллагын нутаг дэвсгэрийн хувьд харьяалагдах сум, дүүргийн сонгуулийн хороонд хүргүүлнэ.
(Хуулийн 63 дугаар зүйлийн 63.4 дэх хэсэг) Сум, дүүргийн сонгуулийн хороо хуулийн 63.4-т заасны дагуу ирүүлсэн хүсэлт, тодорхойлолтыг санал авах өдрөөс таваас доошгүй хоногийн өмнө тухайн сонгогчийн харьяалагдах хэсгийн хороонд хүргүүлнэ.
(Хуулийн 63 дугаар зүйлийн 63.5 дахь хэсэг)
  Сонгуулийн ерөнхий хороо саналын хуудсыг санал авах өдрөөс гурваас доошгүй хоногийн өмнө санал авах байранд хүргүүлэх ажлыг удирдан зохион байгуулна.
(Хуулийн 61 дүгээр зүйлийн 61.2 дахь хэсэг)  Эрүүл мэндийн байдлын улмаас зөөврийн битүүмжилсэн саналын хайрцгаар санал өгөх сонгогч өөрийн эрүүл мэндийн талаарх эмчийн магадалгааг зөөврийн битүүмжилсэн саналын хайрцгаар санал өгөх хүсэлтийн хамт санал авах өдрөөс гурваас доошгүй хоногийн өмнө хүргүүлнэ.
(Хуулийн 63 дугаар зүйлийн 63.2 дахь хэсэг)  сонгогчийн саналыг зөөврийн битүүмжилсэн саналын хайрцгаар түүний хүсэлт, эмнэлгийн магадалгаа, эсхүл холбогдох байгууллагын тодорхойлолтыг үндэслэн санал авах өдрийн өмнөх өдрийн 09:00-20:00 цагийн хооронд авна. (Хуулийн 63 дугаар зүйлийн 63.1 дэх хэсгээс) Ээлжит сонгуулийн санал авах өдөр нь ээлжит сонгуулийн жилийн 06 дугаар сарын сүүлийн хагасын аль нэг ажлын өдөр байна. (Хуулийн 9 дүгээр зүйлийн 9.2 дахь хэсэг) (Монгол Улсын Их Хурлын 2023 оны 116 дугаар тогтоол) Сонгогчийн саналыг Улаанбаатарын цагаар санал авах өдрийн 07:00 цагаас 22:00 цаг хүртэл хугацаанд санал авах байранд авна. (Хуулийн 62 дугаар зүйлийн 62.1 дэх хэсэг)  Сонгуулийн ерөнхий хороо нь сонгуулийн дүн, Монгол Улсын Их Хурлын гишүүнээр сонгогдсонд тооцсон тухай шийдвэрийг сонгууль дууссанаас хойш 15 хоногийн дотор Улсын Их Хурал болон Монгол Улсын Ерөнхийлөгчид өргөн мэдүүлнэ. (Хуулийн 74 дүгээр зүйлийн 74.5 дахь хэсэг) Төрийн аудитын дээд байгууллага нам, эвсэл болон тойрогт нэр дэвшигчээс сонгуульд зарцуулах зардлын дээд хэмжээг ээлжит сонгуулийн жилийн 03 дугаар сарын 01-ний өдрөөс өмнө хуулийн 50.2-т заасан аргачлалын дагуу тогтоож, нийтэд мэдээлнэ.
(Хуулийн 50 дугаар зүйлийн 50.1 дэх хэсэг) Нам, эвсэл болон нэр дэвшигч сонгуулийн зардлын дансны дугаар, банкны нэрийг санал авах өдрөөс 15-аас доошгүй хоногийн өмнө төрийн аудитын дээд байгууллагад мэдэгдэж, бүртгүүлэх үүрэгтэй.
(Хуулийн 51 дүгээр зүйлийн 51.4 дэх хэсэг) Иргэн, хуулийн этгээдээс нам, эвсэлд, эсхүл сонгуулийн тойрогт нэр дэвшигчид зардлын данс нээсэн өдрөөс хойш сонгуулийн үйл ажиллагаанд нь зориулан хуулийн 54.1-т заасан хэмжээнээс хэтрүүлэхгүйгээр сонгуулийн зардлын дансанд хандив өгч болно. (Хуулийн 54 дүгээр зүйлийн 54.2 дахь хэсэг)
Мөнгөн хандив нь иргэний хувьд арван сая төгрөг хүртэл, хуулийн этгээдийн хувьд гучин сая төгрөг хүртэл байна.
(Хуулийн 54 дүгээр зүйлийн 54.1 дэх хэсэг) Мөнгөн бус хандивыг сонгуулийн сурталчилгаа эхэлсэн өдрөөс дуусах хүртэл хугацаанд зөвхөн нэр дэвшигчид өгнө.
(Хуулийн 55 дугаар зүйлийн 55.2 дахь хэсэг)
Мөнгөн бус хандивын үнэлгээг зах зээлийн дундаж ханшийг үндэслэн хандивын гэрээгээр тогтоох бөгөөд уг үнэлгээ нь иргэн болон хуулийн этгээдээс өгөх хандивын дээд хэмжээнээс хэтрэхгүй байна.
(Хуулийн 55 дугаар зүйлийн 55.4 дэх хэсэг)   Нэр дэвшигчийг сонгуульд оролцуулахаар бүртгэсэн өдрөөс эхэлж, сонгуулийн зардлын тайлан гаргах өдрийг дуусталх хугацаанд хуулийн 39.2-т заасан арга хэлбэрээр сонгуулийн сурталчилгаа явуулах зориулалтаар сонгуулийн зардлын данснаас дансанд шилжүүлэх хэлбэрээр зарлага гаргаж болно.
(Хуулийн 52 дугаар зүйлийн 52.1 дэх хэсэг) Нам, эвслийг сонгуульд оролцуулахаар бүртгэсэн өдрөөс эхэлж, сонгуулийн зардлын тайлан гаргах өдрийг дуусталх хугацаанд хуулийн 39.2-т заасан арга хэлбэрээр сонгуулийн сурталчилгаа явуулах зориулалтаар сонгуулийн зардлын данснаас дансанд шилжүүлэх хэлбэрээр зарлага гаргаж болно.
(Хуулийн 52 дугаар зүйлийн 52.1 дэх хэсэг) Нэр дэвшигч, нам, эвсэл авсан хандив болон сонгуулийн зардлын зарцуулалтын явцын тайланг санал авах өдрөөс гурав хоногийн өмнө нийтэд ил тод мэдээлж, төрийн аудитын дээд байгууллагад хүргүүлнэ.
(Хуулийн 58 дугаар зүйлийн 58.4 дэх хэсэг) Нам, эвсэл санал авах өдрөөс хойш 45 хоногт, нэр дэвшигч санал авах өдрөөс хойш 30 хоногт багтаан зардлын тайландаа хувийн аудитын хуулийн этгээдээр дүгнэлт гаргуулан, төрийн аудитын дээд байгууллагад хүргүүлнэ. (Хуулийн 57 дугаар зүйлийн 57.3 дахь хэсэг) Сонгуулийн зардлын данс байршуулсан банкны захирал, эсхүл салбарын эрхлэгч уг дансны бүх гүйлгээний хуулгыг гаргаж, санал авах өдрөөс хойш 30 хоногийн дотор төрийн аудитын дээд байгууллагад хүргүүлнэ.
(Хуулийн 57 дугаар зүйлийн 57.5 дахь хэсэг)  Төрийн аудитын дээд байгууллага зардлын тайланг хүлээн авсан өдрөөс хойш 60 хоногийн дотор хянаж, дүнг нийтэд мэдээлэх бөгөөд нэг сая ба түүнээс дээш төгрөгийн хандив өгсөн иргэн, хоёр сая ба түүнээс дээш төгрөгийн хандив өгсөн хуулийн этгээдийг нийтэд мэдээлнэ. (Хуулийн 58 дугаар зүйлийн 58.1 дэх хэсэг)
  Хуулийн 10.1, 10.2, 10.3, 10.4-т заасан зардлын зарцуулалт, гүйцэтгэлийн тайланг ээлжит сонгуулийн жилийн 10 дугаар сарын 15-ны дотор гаргаж, төрийн аудитын дээд байгууллагад хүргүүлнэ.
(Хуулийн 10 дугаар зүйлийн 10.9 дэх хэсэг)","
    М.Батчимэг, ikon.mn
  ",2024 оны УИХ-ын сонгуулийн цаглавар
01/15/2024 12:09:00,Ардчилсан намын Хөгжлийн бодлого хариуцсан нарийн бичгийн дарга С.Цэнгүүнтэй ярилцлаа.,https://ikon.mn//n/31x3,"Ардчилсан Нам(АН)-ын Хөгжлийн бодлого хариуцсан нарийн бичгийн дарга С.Цэнгүүнтэй ярилцлаа. - Таны хувьд АН-ын удирдлагын багт орж ирсэн “GEN Z” үеийн төлөөлөл гэдгээр нийгмийн анхаарлыг татсан. Юуны өмнө өөрийгөө манай уншигчдад танилцуулахгүй юу? - Намайг Саруулсайханы Цэнгүүн гэдэг. Улаанбаатар хотод төрсөн. Одоо 26 настай. Би ШУТИС-КТМС- ийн Бизнесийн удирдлага, Маркетинг менежментийн ангийг төгссөн. Маркетингийн менежерээр төгссөнөөсөө хойш дэд бүтцийн салбарт ажиллаж байсан туршлагатай. Манайханд нийтлэг байдаг ойлголт нь Маркетингийн менежер хүнийг зөвхөн гоё чамин зураг авалттай зар сурталчилгаа хийдэг хүн гэж боддог. Зар сурталчилгаа болон маркетингийн доторх идэвхжүүлэлтэд ашигладаг нэг л зүйл бол “маркет”. Энэ үгийн цаад утга нь зах зээл юм. Үүнээс харвал маркетингийн менежер нь зах зээлийн эрэлт нийлүүлэлтийг харж хэрэглэгчийн зан байдлыг тандаж, мөнгөний урсгалыг анализ хийж тухайн бүтээгдэхүүн, санааг амжилттай зах зээлд нэвтрүүлж ашиг орлого олох боломжийг бүрдүүлдэг. Тэр утгаараа би өөрийн ажиллаж байсан салбаруудад мэргэжлийн онцлогоор зах зээлийн судалгааг байнга хийдэг байлаа. Инженерийн дэд бүтцийн салбарын тухайд халаалт, цэвэр, бохир усны бие даасан болон төвийн нэгдсэн системийн шугам сүлжээнд ямар асуудлууд тулгар ч байгаа талаар олон жил дотор нь явсан туршлагатай. Улаанбаатарын нүхэн жорлон, утааны асуудлыг анхандаа технологийн шийдэл байхгүй учраас тэр талаас нь шийдэх ёстой гэж олон судалгаа бүтээгдэхүүн туршиж үзсэн. Үүний дараа Засгийн газрын бодлогоор дэмжих ёстой гэж монголчууд бүгд бодож олон төрлийн төслүүд санаачилж татвар төлөгчдийн мөнгөөр хэрэгжүүлсэн. Улаанбаатарын асуудлууд бол цэвэр ядуурал гэсэн ганцхан хариулт надад үлдсэн Гэтэл дэд бүтэц шиг үр өгөөж нь маш урт хугацаанд гардаг төслүүдэд улсаас хөрөнгө мөнгө оруулах нь эрэлт нийлүүлэлтээ гүйцэж чадахгүй, цаашид тэдгээр төслүүдийг бүрэн хэмжээнд энэ хурдтайгаар хийх боломжгүйг нотолсон. Үүний дараа хувийн компаниуд банкуудтай нийлж хэрэглээний ногоон зээл хэлбэрээр айл өрхүүд хашаандаа жорлон, халаалтаа шийдэх боломжийг гаргасан боловч амьжиргааны түвшин хэт бага тул ахиц муутай уриа лоозон болж хоцров. Энэ бүхнээс харахад утаа, нүхэн жорлонгийн асуудал технологи, улс төрийн асуудал огт биш. Улаанбаатарын асуудлууд бол цэвэр ядуурал гэсэн ганцхан хариулт надад үлдсэн юм. - Таны улс төрд орох болсон шалтгаан, итгэл үнэмшлийг сонсмоор байна? - Би багаасаа индивидуал, эрх чөлөөтэй байх үзэл санаанд их ач холбогдол өгдөг хүүхэд байсан. Бусдаас хараат бишээр, ямар нэг бүлгийн шахалт дарамтаас болж аливаа зүйлийг хийхийг маш их эсэргүүцдэг байлаа. Энэ дээр манай ардчиллын сул тал гардаг болов уу. Нийтийн эрх ашгийг хангахын тулд нэг хувь хүний эрх ашгийг няцаадаг. 2021 оны зун “Liberty summer school” гэж манай Либертари намын үүсгэн байгуулагч Д.Амартүвшингийн жил бүр зохион байгуулдаг тав хоногийн сургалтад очсон юм. Тэнд “Алтан тариа” компанийн захирал П.Цэнгүүн, МУГЖ Д.Сосорбарам, Да.Ганболд гуай гээд эрх чөлөөний төлөө хүчтэй дуугардаг олны танил хүмүүс байсан. Мөн Монголд либертари үзэл санааг нутагшуулахад хүчтэй нөлөө үзүүлж байгааг Ц.Мөнхбаяр, Н.Хасар, Х.Билгүүнбаяр, Оргил-Эрдэнэ нар гэх оюунлаг залуустай танилцах боломж олдсон юм. Энэ сургалт миний хувьд сэтгэл дотроо бачуурч явсан, нийгэмд болохгүй зүйл байна гэдгийг үргэлж мэдэрч бухимддаг байсан ч яаж илэрхийлэхээ ойлгодоггүй байсан тэр бөглөөг авч хаях шиг болсон юм. Миний мэдэрч бухимддаг, бусдаас арай ондоошиж байсан зүйлс хойноо философи, эдийн засгийн онол гэх мэт зүйлстэй нэгдэхийг мэдрэх гайхалтай байсан. Түүнээс хойш эдгээр хүмүүстэй уулзаж илүү уншиж явах замдаа улс төрийн идэвхтэй хүн болж хувирсан болов уу. Одоо ч маш их зүйл уншиж судлах дутуу байгаа. Аваад уншиж амжаагүй номуудаа хараад маш их догдолдог. “Мизес” сангаас орчуулж гаргадаг Австрийн эдийн засгийн онол, эрх чөлөөний тухай номууд улс төрд орох чиглүүлэх луужин болсон гэж би хэлнэ. - Улс төр гэдэг бол цаг зав, хөрөнгө хүчээ зарцуулдаг салбар. Ялангуяа эмэгтэй хүний хувьд ар гэрийн асуудал тэр чигтээ орхигддог шүү дээ. Гэр бүлийнхэн тань таныг хэрхэн хүлээж авсан бэ? - Өөрийнхөө сонголтыг хийгээд орж байгаа учир гэр бүлийнхэн маань хүндэтгэж байгаа. Мэдээж байгалийн хуулийг бид өөрчилж чадахгүй. Эмэгтэй хүн учраас арай өөр нюанс байгаа. Улс төрд эмэгтэйчүүд бага байна, иймд олон болгохын тулд хүчээр квот тогтооё гэж зүүний улс төрийн хүчин үздэг. Гэхдээ нэг анхаарах ёстой зүйл нь хувь хүний сонголтын талаар бид ярихгүй байгаа. Эмэгтэй хүн байгалиасаа илүү хариуцлагатай бас болгоомжтой. Улс төрд ороод амжилттай явах эсэх, хэдэн төгрөгийн цалин авах нь тодорхойгүй. Авсан байлаа ч хоёр сая төгрөг гэх энэ дүнг сонсоод Монголын топ компанид гүйцэтгэх захирал хийж байгаа эмэгтэй сонголтоо өөрчилж улс төрд орно гэж бодохгүй байна. Манай орон бол соёлын хувьд эмэгтэйчүүдэд асар ээлтэй улс билээ. Дийлэнх монгол эмэгтэйчүүд гэр бүлийнхээ санхүүг хэрхэн зарцуулахыг шийддэг. Энэ бол бусад үндэстэнд байдаггүй маш том эрх мэдэл. Хэн санхүү барина, тэр хүнд эрх мэдэл байна гэсэн үг. Ээжийн тухай дуу үргэлж хит болдог. Мөн монголчуудын секс эрх чөлөө маш өндөр, эхнэр нөхөр болоход заавал онгон эмэгтэй байх ёстой гэж нийгмийн дарамт бүсгүйчүүдэд өгдөггүй. Хүн хүнээр дутдаггүй юм гээд, ээжтэй нь суугаад аав нь гээд өөрийнхөө хүүхдээс ч илүү хайрлаад өсгөж чаддаг соёлыг бусад улсад төсөөлж ч чадахгүй байх нь их. Энэ бүхнийг хэлж байгаа шалтгаан нь манай монголчууд соёлоороо эмэгтэй хүнийг маш их хүндэлдэг бас хайрладаг. Олон хүний цугларал болсон нийгэмд мэдээж тодорхой хувьд бэлгийн дарамт, хүчирхийлэл байдаг үүнтэй бид тэмцэх ёстой. Гэсэн ч баруун төвийн үзэл баримтлалтай Ардчилсан Намын хувьд хуулиар дамжуулж эрх тэгш хүмүүс аль нэг хүйстэй болж төрсний төлөө давуу юм уу сул тал үүсгэх нь байж боломжгүй үйлдэл гэж үзнэ. Эмэгтэйчүүдийг улс төрд хувь хэмжээ хүчээр тогтоох замаар оруулах нь бидний хүсээд байгаа хүлээн зөвшөөрөгдсөн лидер биш. Зүгээр л эмэгтэй хүн гэдэг утгаараа орж ирсэн гэсэн мессэж нийгэмд түгж, хүчтэй эмэгтэйчүүдэд цаад утгаараа хүлээн зөвшөөрөгдөл бий болгох, нөлөөтэй улстөрч болоход саад болно хэмээн боддог. Иймд миний хувьд аль нэг хүйсийг зайлшгүй байлгах гэж хувь тогтоосныг болиулж хүлээн зөвшөөрөгдсөн эрэгтэй, эмэгтэй ялгаагүй хүчтэй лидерүүд ороосой гэж боддог. - Ингэхэд яагаад заавал Ардчилсан Намыг сонгов. Энэ намд орсноор ирээдүйн улс төрийн карьертаа ямар зорилт тавьсан бол? - Сонгуульд саналаа өгөхдөө үргэлж Ардчилсан намд нэр харахгүйгээр дугуйлдаг байсан. Эрх чөлөө гэдэг үг Ардчилсан Намтай үргэлж цуг явдагтай холбоотой болов уу. Сонгуулийн үер орон нутагт ажиллаж байсан. Тэгэхэд морь унасан Ардчилсан Намын залуучууд “Өөрчил” гээд давхиад явахыг хараад их огшиж байлаа. Улстөрчид зориг гаргаж трансформын чанартай том өөрчлөлтүүдээ хийлгүй, ард түмэнд таалагдах цаг зуурын зүйлс хийж ирсэн Миний бодлоор одоо Ардчилсан Нам улс төрийн үзэл баримтлал баруун, зүүнээ ялгахгүй байдал гишүүдэд нь их байгаа ч Ардчилал, өөрчлөлтөд итгэсэн итгэл нь их гоё дотортой санагддаг. 1990-ээд онд хувьсгал хийсэн партизанаас эхлээд залуучуудтай нь очоод уулзаад үзэхээр юм хийчих юм сан, өөрчилчих юм сан гэсэн зориг нь харагддаг. Тэр зоригт би итгэж Ардчилсан Намд орсон. - Ардчилсан Нам шинэ нарийн бичгийн дарга нараа танилцуулсан хэвлэлийн бага хурлын үеэр та “Бид зориг гаргаж шинэ реформ хийнэ. Хувь хүнд чиглэсэн бодлогыг баримтлан ажиллах болно” гэж байсан. Монголын улс төрд ямар шинэчлэл хийх ёстой гэж харж байна вэ? - Манай улс социалист системээс гарч Ардчилсан үндсэн хуультай улс болсон. Гэтэл одоог хүртэл дутуу алсан могой шиг социализмын үеийн ойлголтууд амь бөхтэй байсаар байна. Социал демократ үзэл санаатай нам төрийн оролцоотойгоор бүх асуудлыг шийднэ гэсэн суртал ухуулга хэт их явсны үндэс дээр хувь хүний эрх чөлөө болон хариуцлага алга болсон. “Ядуу амьдарч байна, 76 хулгайч. Мах супермаркетад үнэтэй байна, ченжүүдийг болиул” гэх мэт. Улстөрчид хууль санаачлахдаа чөлөөт зах зээл, хувь хүний эрх чөлөөнд суурилсан үзэл баримтлалтай байсан ч хүлээж авах иргэд нь одоог хүртэл чөлөөт зах зээлийнхээ зарчмыг ойлгоогүй гэж үзсээр байна. Иймд улстөрчид зориг гаргаж трансформын чанартай том өөрчлөлтүүдээ хийлгүй, ард түмэнд таалагдах цаг зуурын зүйлс хийж ирсэн. Миний бодлоор одоо ардчилсан нийгэмд өсөж торнисон эрх чөлөө, чөлөөт зах зээлээс өөр зүйлийг биеэрээ мэдрээгүй бүхэл бүтэн үе бий болсон учир томоохон өөрчлөлтүүдийг зоригтой хийх хөрс үүссэн гэж бодож байна. Чимээгүй масс их, бид иргэддээ итгэж томоохон шинэчлэлүүдээ хамтдаа эхлүүлэх цаг нь болсон. - Өмнөх сонгуулиудаас харахад залуучуудын ирц хангалтгүй дүнтэй байдаг. Тэгэхээр ирэх сонгуульд залуучуудын идэвхийг нэмэгдүүлэхийн тулд та бүхэн хэрхэн манлайлж ажиллах вэ? - Бүх л улсад залуусын сонгуулийн оролцоо бусад үеийнхэнтэй харьцуулахад арай бага байдаг юм билээ. Энэ нь тогтмол суурин нэг газартаа байдаггүй завгүй амьдралын хэмнэлтэй нь бас холбоотой байх. Түүнчлэн манайхан оршин суугаа хаягаа шинэчлэхэд их хойрго ханддаг. Иймд сонгуулийн өдөр хол газарт очиж өгөх боломжгүй тул санал нь хасагддаг мэт зүйлс ажиглагдаж байсан. Гэхдээ 2024 онд нийт иргэдийн тэвчээр тасарсан учраас урьд өмнө харж байгаагүй залуусын том давлагаа явна гэж харж байна. - Улс төрд гурван үеийн хэлхээ холбоо маш чухал. Таны хувьд АН-ын ахмад, дунд үеийнхэнтэйгээ хамтарч ажиллахад хүндрэл бэрхшээлтэй зүйл тулгарч байна уу? - Уг үнэнийг хэлэхэд энэ зүйлээс их айж байсан. Гэхдээ яг дотор нь ороод үзсэн чинь маш нээлттэй сэтгэлгээтэй, зарим тохиолдолд надаас ч илүү зоригтой, шийдэмгий хүмүүс байгааг хараад бахархсан. Миний ажигласнаар манай залуус өөрсдөө үзэл бодлоо чөлөөтэй илэрхийлэх, дуу хоолойгоо гаргахаас санаа зовоод тодорч харагддаггүй юм болов уу гэж бодсон. Ардчилсан Намын тухайд эрс шинэчлэлт хийж байгаа энэ цаг үе нь 1990-ээд онд бүрэлдэж байсан шиг том боломжууд үүсгэж байна гэж харж байна. - Монгол Улсын хөгжлийн чиг хандлагыг залуу хүний хувьд яаж хардаг вэ? -Монгол Улсын хөгжлийн чиг хандлага бол суурь асуудлуудаа шийдэхээс эхэлнэ. Энэ нь эрчим хүчний реформоос эхлэх ёстой. Ямар ч бүтээн байгуулалт, хөгжил эрчим хүчгүйгээр явах боломжгүйг бүгд мэднэ. Гэтэл манай эрчим хүчний систем дотоодын хэрэглээг хангах битгий хэл, сүйрэлд орчихсон. Бид эрчим хүчний үнийг зах зээлийн индексжүүлэх зарчмаар алдагдалгүй ажилладаг болох боломжоор хангах хэрэгтэй. - Сүүлийн үед төр хувийн өмч рүү халдах явдал хэрээс хэтэрсэн. Аливаа бизнест төр оролцохоор дампуурдаг кэйс олон. Үүнд төр ямар бодлого баримтлах ёстой вэ? -Монголд одоогоор өмчтэй төрөөд, өмчтэй нас барсан бүтэн үе гараагүй байгаа. Тийм учраас бидний өмчийн талаар ойлголт маш дутуу. Өмчийг дан ганц үл хөдлөх хөрөнгөөр ойлгож байгаа. Үүний цаана өмч бол эрх чөлөөний суурь, чөлөөт зах зээлийн хөдөлгөгч юм. Жишээ нь: 2012 онд авсан хоёр өрөө байр 50 сая төгрөг байж. Тухайн үед нэг ам.доллар 1,340 төгрөгтэй тэнцэж байв. Ингээд бодохоор хоёр өрөө орон сууц 37,313 ам.долларын үнэтэй байсан гэсэн үг. Харин өнөөдөр байрны үнэ 108 сая төгрөгийн үнэтэй гэж нэрлэгдэж байгаа ч ам.доллароор харвал 31,358 болж байна. Тэгэхээр өнөөдөр нэг ам.доллар 3,440 төгрөгтэй тэнцэж байгаа шүү дээ. Зөрүү 6,000 ам.доллар хааччихсан бэ гэдэг асуулт гарна. Дийлэнх монгол эмэгтэйчүүд гэр бүлийнхээ санхүүг хэрхэн зарцуулахыг шийддэг. Энэ бол бусад үндэстэнд байдаггүй маш том эрх мэдэл Үл хөдлөх хөрөнгөний үнэ цэнэ нь нэмэгдэнэ гэж бид итгэдэг. Төгрөгөөр харахаар үнэхээр нэмэгдсэн мэт боловч энэ бол бодит өсөлт биш юм. Доллароор бодохоор харин ч алдагдалтай байгаа учраас манайд гаднын ямар ч хүн хөрөнгө оруулахгүй байгаа хэрэг. Таны өмчөөс 11 жилийн хугацаанд улстөрчид төв банкаар мөнгө хэвлэх аргаар монгол төгрөгийг ямар ч үнэ цэнгүй болгож бодитоор танаас 6,000 ам.долларыг хулгайлжээ. Инфляц бол төр таны өмчөөс чимээгүй хулгай хийж байгаа гэсэн үг юм. Иймд засаг зардлаа нэмж төсвөөс хулгай хийх гол ажлаа хийхийн тулд мөнгө хэвлүүлж байгааг хараад өөрийнхөө өмчийн үнэ цэнийн төлөө, чимээгүй хуульчлагдсан хулгайд өртөхгүйн төлөө хүчтэй эсэргүүцэх ёстой - Энэ жилийн УИХ-ын сонгуульд АН ямар бодлого баримталж орох вэ? - Ардчилсан Нам 2024 оны сонгуульд хөгжлийн бодлогоо тодорхойлохдоо реформ хийх нь зарим тохиолдолд жижигдэж байна. Хувьсгал хийх нь томдож байна. Иймд трансформ хийх буюу бүтэн сууриар нь нийгмийн тулгамдсан асуудлуудыг зоригтой өөрчилье гэсэн бодлого баримталж байгаа. Мэдээж эдгээр нүсэр том өөрчлөлтүүдийг хийхэд урт хугацаандаа үр дүн харагдана. Гэсэн ч найман жил дангаар засагласан МАН ямар ч салбарт дорвитой өөрчлөлт хийгээгүй тул эдгээр аминд тулсан трансформ хийх ажлыг Ардчилсан Нам хийх үүрэгтэй болоод байна. Тиймээс 2024 оны сонгуульд бид иргэдэд сонголт санал болгох биш зайлшгүй өөрчлөлт хийх ёстой хатуу үнэн шийдлүүдийг танилцуулна.","
    М.Мөнхцэцэг, Өдрийн сонин
  ","С.Цэнгүүн: Ардчилсан нийгэмд өсөж торнисон эрх чөлөө, чөлөөт зах зээлээс өөр зүйлийг биеэрээ мэдрээгүй бүхэл бүтэн үе бий болсон учир томоохон өөрчлөлтүүдийг зоригтой хийх хөрс үүссэн"
01/12/2024 17:00:47,Төрийн байгуулалтын байнгын хорооны өнөөдрийн хуралдаанаас ирүүлсэн “Төрийн байгууллагуудыг бүсчлэн байршуулах тухай” УИХ-ын тогтоолын төслийг хэлэлцэх эсэх асуудлыг хэлэлцэж байна.,https://ikon.mn//n/31ve,"
17:00 2024/01/12
 “Монгол Улсыг бүсчлэн хөгжүүлэх бодлогыг тодорхойлох арга хэмжээний тухай”  УИХ-ын тогтоолын төслийн талаар УИХ-ын гишүүн Ж.Батсуурь ""Яг үнэндээ энэ тогтоолын үзэл баримтлалд ойлгомжтой нэг ч үг үсэг байхгүй. Лондоноос, Сөүлээс хөдөө рүү тэгж нүүлгэсэн гэсэн хоёр жишээг л ярьж байна.  ЗГХЭГ, ХЗДХЯ, ЭЗХЯ гэсэн гурван том тамгатай тогтоолын төсөл хоёр жишээнд дээр тавигдаад хөдөө явж байгаа ажлын удирдамж юм шиг орж ирлээ.  Та бүхний ярьж буй зүйл зөрж байна. Г.Занданшатар ЗГХЭГ-ын дарга байхад энэ тогтоолын талаар хэлэлцүүлэг хийсэн. Гэтэл одоо дахиад хэлэлцүүлэг хийнэ гэж орж ирлээ, тоглоом юм уу.  Монгол Улсын бүсчлэн хөгжлийн талаар ямар нэгэн санаа оноо байхгүй. Гарын авлага аваад, чуулганы завсарлагаар бүсүүд дээр очих гишүүдийн сурталчилгааны мөнгийг Засгийн газраас гаргуулъя гээд биччихсэн тогтоол байна.  Үүнийгээ та нар тайлбарлаж чадахгүй, С.Бямбацогт нүдээ аниад дайраад байна. 20 жил хийгээгүй зүйл яагаад яаралтай горимоор орж ирээд байгаа юм"" гэв.  Мөн Эдийн засаг, хөгжлийн яамны Бүс, орон нутгийн хөгжлийн бодлогын газрын дарга Д.Эрдэнэбаяр ""Өнгөрсөн долоон жилийн хугацаанд ул суурьтай судалгаа, 21 аймгийн хэмжээнд хэлэлцүүлэг хийгдсэн. Одоо бол яамд, эрдэмтэд, улс төрийн төлөөллийг оролцуулсан хэлэлцүүлэг хийхээр Засгийн газраас шийдсэн. 2001 онд батлагдсан үзэл баримтлал онолын хувьд өөр болсон.  Тогтоолын төсөлд буй бүсчлэлийн схемийг харах боломжтой. Тус схем нь улс төрийн тойрогтой харьцуулбал 90 хувийн нийцтэй буюу эрдэмтдийн санал дээр суурилсан"" хэмээн ярив.   
16:06 2024/01/12
 ""Төрийн байгууллагуудыг бүсчлэн байршуулах тухай” тогтоолын төслийг УИХ-ын гишүүдийн олонх нь дэмжсэн тул анхны хэлэлцүүлэгт бэлтгүүлэхээр Төрийн байгуулалтын байнгын хороонд шилжүүлэв.  Тус төслийн хүрээнд УИХ-ын 2023 оны намрын ээлжит чуулган завсарлах хугацаанд бүсчилсэн хөгжлийн талаарх бодлого, хууль тогтоомжийг иргэд, олон нийтэд тайлбарлан таниулах, уулзалт, хэлэлцүүлэг зохион байгуулах аж. Мөн Монгол Улсын эдийн засгийн бүсчлэлийг тогтоох асуудлаар эдийн засгийн форумыг бүсчлэн зохион байгуулах, холбогдох бодлого, хууль тогтоомжийн хэрэгжилтийн талаарх шаардлагатай мэдээллээр хангах арга хэмжээ авах талаар тусгасан байна.  
15:32 2024/01/12
 УИХ-ын намрын нэгдсэн чуулганы үдээс хойших хуралдаанаар Элчин сайд нарыг шинээр томилсон. Мөн Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах тогтоолын төсөл батлагдсан юм.  Үргэлжлүүлэн Төрийн байгуулалтын байнгын хорооны өнөөдрийн хуралдаанаас ирүүлсэн “Төрийн байгууллагуудыг бүсчлэн байршуулах тухай” УИХ-ын тогтоолын төслийг хэлэлцэх эсэх асуудлыг хэлэлцэж байна.  
16:06 2024/01/12
 ""Төрийн байгууллагуудыг бүсчлэн байршуулах тухай” тогтоолын төслийг УИХ-ын гишүүдийн олонх нь дэмжсэн тул анхны хэлэлцүүлэгт бэлтгүүлэхээр Төрийн байгуулалтын байнгын хороонд шилжүүлэв.  Тус төслийн хүрээнд УИХ-ын 2023 оны намрын ээлжит чуулган завсарлах хугацаанд бүсчилсэн хөгжлийн талаарх бодлого, хууль тогтоомжийг иргэд, олон нийтэд тайлбарлан таниулах, уулзалт, хэлэлцүүлэг зохион байгуулах аж. Мөн Монгол Улсын эдийн засгийн бүсчлэлийг тогтоох асуудлаар эдийн засгийн форумыг бүсчлэн зохион байгуулах, холбогдох бодлого, хууль тогтоомжийн хэрэгжилтийн талаарх шаардлагатай мэдээллээр хангах арга хэмжээ авах талаар тусгасан байна.  
17:00 2024/01/12
 “Монгол Улсыг бүсчлэн хөгжүүлэх бодлогыг тодорхойлох арга хэмжээний тухай”  УИХ-ын тогтоолын төслийн талаар УИХ-ын гишүүн Ж.Батсуурь ""Яг үнэндээ энэ тогтоолын үзэл баримтлалд ойлгомжтой нэг ч үг үсэг байхгүй. Лондоноос, Сөүлээс хөдөө рүү тэгж нүүлгэсэн гэсэн хоёр жишээг л ярьж байна.  ЗГХЭГ, ХЗДХЯ, ЭЗХЯ гэсэн гурван том тамгатай тогтоолын төсөл хоёр жишээнд дээр тавигдаад хөдөө явж байгаа ажлын удирдамж юм шиг орж ирлээ.  Та бүхний ярьж буй зүйл зөрж байна. Г.Занданшатар ЗГХЭГ-ын дарга байхад энэ тогтоолын талаар хэлэлцүүлэг хийсэн. Гэтэл одоо дахиад хэлэлцүүлэг хийнэ гэж орж ирлээ, тоглоом юм уу.  Монгол Улсын бүсчлэн хөгжлийн талаар ямар нэгэн санаа оноо байхгүй. Гарын авлага аваад, чуулганы завсарлагаар бүсүүд дээр очих гишүүдийн сурталчилгааны мөнгийг Засгийн газраас гаргуулъя гээд биччихсэн тогтоол байна.  Үүнийгээ та нар тайлбарлаж чадахгүй, С.Бямбацогт нүдээ аниад дайраад байна. 20 жил хийгээгүй зүйл яагаад яаралтай горимоор орж ирээд байгаа юм"" гэв.  Мөн Эдийн засаг, хөгжлийн яамны Бүс, орон нутгийн хөгжлийн бодлогын газрын дарга Д.Эрдэнэбаяр ""Өнгөрсөн долоон жилийн хугацаанд ул суурьтай судалгаа, 21 аймгийн хэмжээнд хэлэлцүүлэг хийгдсэн. Одоо бол яамд, эрдэмтэд, улс төрийн төлөөллийг оролцуулсан хэлэлцүүлэг хийхээр Засгийн газраас шийдсэн. 2001 онд батлагдсан үзэл баримтлал онолын хувьд өөр болсон.  Тогтоолын төсөлд буй бүсчлэлийн схемийг харах боломжтой. Тус схем нь улс төрийн тойрогтой харьцуулбал 90 хувийн нийцтэй буюу эрдэмтдийн санал дээр суурилсан"" хэмээн ярив.  ","
    Н.Эрхбаяр, iKon.mn
  ",Ж.Батсуурь: Бүсүүд дээр очих гишүүдийн сурталчилгааны мөнгийг Засгийн газраас гаргуулъя гээд биччихсэн тогтоол байна
01/12/2024 15:08:00,УИХ-ын намрын нэгдсэн чуулганы үдээс хойших хуралдаанаар Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах асуудлыг хэлэлцэж байна.,https://ikon.mn//n/31vb,"
15:08 2024/01/12
 Тус асуудлыг хэлэлцэх үеэр УИХ-ын гишүүн Ц.Туваан Ташкент хотод Элчин сайдын яам байгуулах зардлын талаар Гадаад харилцааны сайдаас тодруулав.  Гадаад харилцааны сайд Б.Батцэцэг ""Монгол Улсын 47 дипломат төлөөлөгчийн газар үйл ажиллагаа явуулдаг. Элчин сайдын яам 32, Байнгын төлөөлөгчийн газар хоёр, Ерөнхий консулын газар ес, Консулын газар гурав байгаа бөгөөд нийт 42.4 сая ам.долларын төсөвтэй юм.  Узбекистан улсад байгуулагдах Элчин сайдын яам нь 355.8 мянган ам.долларын төсөвтэй байна. Цаашдаа дипломат ажилчдын тоог нэмэгдүүлэх шаардлагатай.  Тус улстай мах, махан бүтээгдэхүүн, ноос ноолуурын чиглэлээр ААН-үүд хамтран ажиллаад эхэлсэн. Мөн махны хорио цээрийн асуудлыг шийдэх шаардлагатай. Узбекистаны тал зөрүүлээд хүнс, хүнсний ногоо болон жимс, цэцэг самар зэргийг манайд нийлүүлэх сонирхолтой байгаа"" хэмээн ярив.  Үүний дараа санал хураалт явуулж УИХ-ын гишүүдийн олонх нь дэмжсэнээр Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах тогтоолын төсөл батлагдсан юм.  
14:37 2024/01/12
 УИХ-ын намрын нэгдсэн чуулганы үдээс хойших хуралдаанаар Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах асуудлыг хэлэлцэж байна.  Төв Азийн бүс нутагтаа хөдөө аж ахуй, хөнгөн үйлдвэрийн хөгжлөөр тэргүүлдэг 35 сая хүн амтай, бүс нутагтаа томоохонд тооцогддог зах зах зээлтэй Бүгд Найрамдах Узбекистан Улсын нийслэл Ташкент хотод Монгол Улсын ЭСЯ нээн ажиллуулах Засгийн газрын саналыг Улсын Их Хурлын Аюулгүй байдал гадаад бодлогын байнгын хорооны 2023 оны аравдугаар сарын 10-ны өдрийн хуралдаанаар хэлэлцэн зөвшилцөн дэмжсэн шийдвэр гаргасан байна.  
15:08 2024/01/12
 Тус асуудлыг хэлэлцэх үеэр УИХ-ын гишүүн Ц.Туваан Ташкент хотод Элчин сайдын яам байгуулах зардлын талаар Гадаад харилцааны сайдаас тодруулав.  Гадаад харилцааны сайд Б.Батцэцэг ""Монгол Улсын 47 дипломат төлөөлөгчийн газар үйл ажиллагаа явуулдаг. Элчин сайдын яам 32, Байнгын төлөөлөгчийн газар хоёр, Ерөнхий консулын газар ес, Консулын газар гурав байгаа бөгөөд нийт 42.4 сая ам.долларын төсөвтэй юм.  Узбекистан улсад байгуулагдах Элчин сайдын яам нь 355.8 мянган ам.долларын төсөвтэй байна. Цаашдаа дипломат ажилчдын тоог нэмэгдүүлэх шаардлагатай.  Тус улстай мах, махан бүтээгдэхүүн, ноос ноолуурын чиглэлээр ААН-үүд хамтран ажиллаад эхэлсэн. Мөн махны хорио цээрийн асуудлыг шийдэх шаардлагатай. Узбекистаны тал зөрүүлээд хүнс, хүнсний ногоо болон жимс, цэцэг самар зэргийг манайд нийлүүлэх сонирхолтой байгаа"" хэмээн ярив.  Үүний дараа санал хураалт явуулж УИХ-ын гишүүдийн олонх нь дэмжсэнээр Бүгд Найрамдах Узбекистан Улсын нийслэл Ташкент хотод Элчин сайдын яам нээн ажиллуулах тогтоолын төсөл батлагдсан юм. ","
    Н.Эрхбаяр, iKon.mn
  ","""Узбекистан улс хүнс, хүнсний ногоо болон жимс, цэцэг самар зэргийг Монголд нийлүүлэх сонирхолтой байгаа"""
01/12/2024 14:25:00,УИХ-ын намрын нэгдсэн чуулганы ээлжит хуралдаан Төрийн ордонд эхэллээ.,https://ikon.mn//n/31up,"УИХ-ын намрын нэгдсэн чуулганы ээлжит хуралдаан Төрийн ордонд болж байгаа билээ.  Өнөөдрийн үдээс хойших хуралдаанаар Элчин сайд нарыг шинээр томилох асуудалтай холбогдуулан нууц санал хураалт явуулж УИХ-ын гишүүдийн олонх нь дэмжсэнээр батлагдав.  Монгол Улсын Үндсэн хуулийн Гучин гуравдугаар зүйлийн 1 дэх хэсгийн 5 дахь заалт, Монгол Улсын Ерөнхийлөгчийн тухай хуулийн 14 дүгээр зүйлийн 3, Засгийн газрын тухай хуулийн 15 дугаар зүйлийн 4, Дипломат албаны тухай хуулийн 16 дугаар зүйлийн 1 дэх заалтыг тус тус үндэслэн Элчин сайд нарыг томилж байна. Үүнд:","
    Н.Эрхбаяр, iKon.mn
  ","БНСУ, Польш, Швед улсад суух Элчин сайд нарыг томиллоо"
01/12/2024 14:00:00,"УИХ-ын намрын нэгдсэн чуулганы өнөөдрийн үдээс өмнөх хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцсэн юм.",https://ikon.mn//n/31v7,"УИХ-ын намрын нэгдсэн чуулганы өнөөдрийн үдээс өмнөх хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцсэн юм.  Энэ үеэр УИХ-ын гишүүн Д.Ганбат НҮБ Байнгын төлөөлөгчид нэр дэвшиж буй Н.Анхбаяраас асуулт асуулаа.  УИХ-ын гишүүн Д.Ганбат: Иргэд АНУ, Япон, Солонгос гэсэн өндөр хөгжилтэй оронд ажиллаад хоёр, гурав дахь үе нь гарч ирсэн. Тэр хүмүүс монгол аав ээжтэй атал гадаадын иргэншил сонгоод байна. Тэгэхээр давхар иргэншил олгох боломжтой юу. Энэ талаар ямар бодлого баримталж байгаа вэ?  НҮБ-ыг Байнгын төлөөлөгчид нэр дэвшигч Н.Анхбаяр: Таны хөндөж буй асуудал АНУ-д бий болоод нэлээд хугацаа өнгөрсөн. Хуулийн дагуу буюу харьяатынх нь хувьд үзвэл монгол эцэг эхээс төрсөн хүүхэд хөрсний зарчмаар АНУ-ын иргэншил авч байгаа.  Гэхдээ бүртгэлийн хувьд монголынхоо иргэн хэвээрээ л байгаа. Гол асуудал нь Монгол Улс харьяатын тухай хуульд өөрчлөлт оруулж, хоёрдмол харьяаллыг хуульчлан баталгаажуулах талаар судалгаа хийсэн.  Зарчмын хувьд хуулийн төсөл боловсруулах боломжтой. Гэхдээ ажиллаж, амьдарч буй улс орнуудынх нь гадаадын иргэний эрх зүйн байдлын хуультай уялдуулж, монгол иргэдийнхээ эрх ашгийг байнга оршин суудаг эх орон болон Монгол Улсад зохих ёсоор нь эдлүүлэх өнцгөөс судалгаа хийх ёстой. Төрийн алба хаах, цэргийн үндсэн ажлаа хийх, сонгуулийн эрх, татвар гэх мэт асуудлыг судалж байгаа. Судалгааны ажил нэлээд урагштай явж байна.","
    Н.Эрхбаяр, iKon.mn
  ",Н.Анхбаяр: Гадаадад төрсөн иргэнд хоёрдмол харьяалал олгох судалгааны ажил урагштай явж байгаа
01/12/2024 13:21:00,- Иргэний зориг ногоон намаас мэдээлэл хийлээ.,https://ikon.mn//n/31v5,"Иргэний Зориг Ногоон Нам цаг үеийн асуудлаар өнөөдөр мэдээлэл хийлээ.  Тус намын дарга Б.Батбаатар нам үүсгэн байгуулагдаад 24 жил болсон байна. Энэ хугацаанд Иргэний Зориг Ногоон Нам шударга ёс, эрх чөлөө, байгаль орчин иргэдийнхээ сайн сайхны төлөө хатуу байр суурьтайгаар зогсож ирсэн. Эх орноо гэсэн иргэн болгоныг Иргэний Зориг Ногоон Нам гэсэн тайзан дээр гарч ирж эх орныхоо төлөө зүтгэхийг уриалж байна гэдгийг онцлоод дараах зүйлсийг ярив.  Тэрбээр ""УИХ дээр гадаадын хөрөнгө оруулалтын тухай хуулийг хэлэлцэж байна. Гадаадын хөрөнгө оруулалт бол эдийн засаг, эрхзүй, тусгаар тогтнолын тухай хууль. Гадаадын хөрөнгө оруулалт монголд ус, агаар мэт хэрэгтэй байгаа.  Энэ хуулийн төслийг эсэргүүцэж байгаа хүмүүсийн улс төрийн тоглоом нийгмийг хувааж захирахыг Иргэний Зориг Ногоон Нам хүлээн зөвшөөрөхгүй.  Гадаадын хөрөнгө оруулалт 100 мянган долларын босго дээр гацахгүй. Шүүхийн зөв шударга схем, монгол төгрөгийн ханш тогтвортой удаан байж татна.  Засгийн газар, эрх мэдэлтнүүд нь хулгай ч байхад гадаадын хөрөнгө оруулалт орж ирдэггүй юм. Зөв, шударга эдийн засгийн орчинтой газар өөрөө орж ирдэг. Өмнө нь гурван удаа буцсан төсөл ард түмэн хулгайчдыг таньж мэддэг болсон энэ үед ахиад орж ирж байна. Энэ харааных нь урдуур хуулийг далимдуулж хөшиг татаж хааж байна"" гэв.  ","
    М.Батчимэг, ikon.mn
  ",ИЗНН: Ард түмэн хулгайч нарыг мэддэг болсон харааных нь урдуур хөрөнгө оруулалтын хуулиар далимдуулж хөшиг татаж байна
01/12/2024 12:43:00,"-УИХ-ын намрын нэгдсэн чуулганы өнөөдрийн хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцэж байна.",https://ikon.mn//n/31v3,"УИХ-ын намрын нэгдсэн чуулганы өнөөдрийн хуралдаанаар Элчин сайд, НҮБ-ын байнгын төлөөлөгч нарыг томилох асуудлыг хэлэлцэж байна.  Энэ үеэр УИХ-ын гишүүн М.Оюунчимэг БНСУ-д суух онц бөгөөд бүрэн эрхт Элчин сайдтай холбоотой асуултыг асуулаа.  УИХ-ын гишүүн М.Оюунчимэг: Жилийн өмнө БНСУ-ын Элчин сайдаар н.Энхбат гэдэг хүнийг оруулж ирсэн. Өнөөдөр С.Сүхболдыг томилохоор хэлэлцэж байгаа шалтгаан нь юу вэ. Сүүлийн үед БНСУ-руу зорчих виз авсан иргэд хил дээр очиход болохгүй гээд буцаагаад явуулж байна. Иймэрхүү зүйл яагаад гарч байгаа вэ?  Гадаад харилцааны сайд Б.Батцэцэг: Өмнө нь нэр дэвшиж байсан н.Энхбат гэдэг хүн хувийн шалтгаанаар татгалзсан. БНСУ-д ганцхан Монгол биш бусад орноос 450 мянга орчим иргэн хууль бусаар оршин сууж, хөдөлмөр эрхэлдэг.  Тус улсын Хууль зүйн яамны шийдвэрээр хууль бус иргэдийг 50 хувь бууруулах ажлын хүрээнд 2023 онд шалгалтыг эрчимжүүлсэн. Хилээр нэвтрэх хэсэг дээр шалгалтыг чангаруулсан. Зөвхөн Монгол Улсын иргэдийг буцаагаагүй. Хууль бусаар оршин суудаг бусад орны иргэдийг ижилхэн буцааж байгаа. Бид Солонгосын талтай энэ асуудлыг ярилцсан бөгөөд нэгэнт виз олгосон бол оруулах чиглэлээр ажиллаж байна. Солонгосын талаас хууль дүрэмд нийцэхгүй зөрчил гаргасан, зорчиж буй зорилго, очих байр буудал, буцах хугацаа, урьсан хүнээ мэдэхгүй, шалтгаанаа тайлбарлаж чадахгүй, визийн мэдүүлсэн мэдүүлгээсээ зөрсөн тохиолдолд буцааж байгааг хэлсэн.  Гадаад Харилцааны Яам, Консулын хэлтэс, хоёр улсын Элчин сайд яам иргэдэд цаг тухайд нь тодорхой мэдээллийг өгч байгаа.  Монгол Улсаас БНСУ-д суух Онц бөгөөд Бүрэн эрхт Элчин сайдаар нэр дэвшигч С.Сүхболд: Солонгост манай улсын 54,394 иргэн байгаа талаар тус улсын хууль зүйн яамнаас мэдээлсэн. Миний бие Элчийн сайдаар томилогдвол Монгол иргэдийн хүүхдүүд сурч байгаа сургуулийг дэмжих чиглэлээр ажиллана.  Солонгос улс хөдөлмөрийн гэрээний квотыг 3,000-5,000-д хүргэж байгаа. Тэгэхээр мэргэжлийн боловсон ажиллах хүчнийг ажиллуулах тал дээр анхаарна. ","
    Н.Эрхбаяр, iKon.mn
  ","Б.Батцэцэг: Зорилго, очих байр, буцах хугацаа, урьсан хүнээ мэдэхгүй иргэдийг БНСУ-ын тал буцааж байгаа"
01/12/2024 11:08:00,"Монгол Улсын төр, нийгмийн нэрт зүтгэлтэн, Монгол Улсын хөдөлмөрийн баатар, Ардын багш, гавьяат хуульч, доктор, профессор Б.Чимидийн нэрэмжит шагналын эзнээр ШЕЗ-ийн дарга асан Н.Лүндэндорж тодорчээ.",https://ikon.mn//n/31ut,"Монгол Улсын төр, нийгмийн нэрт зүтгэлтэн, Монгол Улсын хөдөлмөрийн баатар, Ардын багш, гавьяат хуульч, доктор, профессор Б.Чимидийн нэрэмжит шагналын эзнээр Шүүхийн Ерөнхий Зөвлөлийн/ШЕЗ/ дарга асан Н.Лүндэндорж тодорчээ. Тодруулбал Үндсэн хуульт ёсны үнэт зүйл, баримтлалыг олон нийтэд таниулан сурталчлах, түгээн дэлгэрүүлэх,Үндсэн хуулийн эрх зүйн салбарын хөгжилд үнэтэй хувь нэмэр оруулж, Монгол Улсын Үндсэн хуулийн шинжлэх ухааны тайлбар мэдээлэл туурвисан философийн ухааны доктор, хууль зүйн шинжлэх, ухааны доктор, профессор Н.Лүндэндоржид Үндсэн хуулийн эхийг баригч Б.Чимидийн нэрэмжит УИХ-ын 2024 оны шагналыг хүртээх шийдвэр гарчээ. Түүний туурвисан бүтээл нь Монгол Улсын Үндсэн хуулийн шинжлэх ухааны анхны тайлбар бөгөөд хуулийн үг, цэг таслал, өгүүлбэрийн үзэл санааг ард иргэдэд ойлгомжтой болгосон гэж үзэж, шагналыг олгосон болохыг УИХ-ын дарга Г.Занданшатар хэллээ. 2014 оноос эхлэн Үндсэн хуулийн өдрийг тохиолдуулан олгодог болсон уг шагналыг өнгөрсөн онд Хууль зүйн шинжлэх ухааны доктор, профессор Ч.Энхбаатар тэргүүтэй эрдэмтдийн баг хүртжээ. Өнөөдөр Үндсэн хуулийн эхийг баригч Б.Чимидийн нэрэмжит шагналыг хүртсэн Н.Лүндэндорж нь 2013-2019 онд Шүүхийн Ерөнхий Зөвлөлийн даргаар ажиллаж байсан юм.","
    Б.МАНЛАЙ, IKON.MN
  ",Үндсэн хуулийн эхийг баригч Б.Чимидийн нэрэмжит шагналыг ШЕЗ-ийн дарга асан Н.Лүндэндоржид хүртээлээ
01/12/2024 08:38:00,"“Дипломат болон албан паспорт эзэмшигчдийг визийн шаардлагаас чөлөөлөх тухай Монгол Улс, Бенилюксийн Улсууд (Бельги, Нидерланд, Люксембург) хоорондын хэлэлцээрийг энэ сарын 9-ний өдөр байгуулжээ.",https://ikon.mn//n/31ug,"“Дипломат болон албан паспорт эзэмшигчдийг визийн шаардлагаас чөлөөлөх тухай Монгол Улс, Бенилюксийн Улсууд (Бельги, Нидерланд, Люксембург) хоорондын хэлэлцээрийг энэ сарын 9-ний өдөр байгуулжээ. Уг хэлэлцээрийн хүрээнд хоёр улсын дипломат болон албан паспорт эзэмшигчид 90 хүртэлх хоногийн хугацаанд харилцан визгүй зорчих нөхцөл бүрдэх юм. Талууд хэлэлцээрийг батлахад шаардагдах дотоодын хууль тогтоомжийн шаардлагаа хангаснаар хүчин төгөлдөр үйлчилж эхэлнэ хэмээн ГХЯ-наас мэдээллээ. Хэлэлцээрт Монгол Улсаас Бельгийн Хаант Улсад суугаа Онц бөгөөд Бүрэн эрхт Элчин сайд Л.Болд, Бельгийн Хаант Улсын Дүрвэгсэд, цагаачлалын асуудал хариуцсан Төрийн нарийн бичгийн дарга Николе дө Моор, Люксембургийн Хаант Улсын Гадаад хэргийн яамны Консул, олон улсын соёлын харилцааны газрын захирал Жеан Клауде Кюженер, Нидерландын Хаант Улсаас Бельгийн Хаант Улсад суугаа Элчин сайд Пиетер Жан Клейвег дө Зваун нар гарын үсэг зуржээ.   Эх сурвалж: ГХЯ","
    Б.МАНЛАЙ, IKON.MN
  ","Бельги, Нидерланд, Люксембург улс руу визгүй зорчих хэлэлцээр байгуулжээ"
01/11/2024 17:49:00,"Н.Энхбаяр, Ж.Дэлгэрсайхан, Н.Ууганбаатар, А.Энхбат, Р.Рэнцэнбазар, Л.Гангэрэл, Л.Отгонтуяа нар Төсвийн тогтвортой байдлын зөвлөлийн гишүүнээр томилогдов.",https://ikon.mn//n/31ub,"УИХ-ын намрын нэгдсэн чуулганы өнөөдрийн үдээс хойших хуралдаанаар Төсвийн тогтвортой байдлын зөвлөлийн гишүүдийг томилох тухай асуудлыг хэлэлцлээ.  Тус зөвлөлийн гишүүнд нэр дэвшигч тус бүрд нууц санал хураалт явуулж УИХ-ын гишүүдийн олонх нь дэмжсэн юм.  Ингэснээр Н.Энхбаяр, Ж.Дэлгэрсайхан, Н.Ууганбаатар, А.Энхбат, Р.Рэнцэнбазар, Л.Гангэрэл, Л.Отгонтуяа нар Төсвийн тогтвортой байдлын зөвлөлийн гишүүнээр томилогдов.  Энэхүү томилгооны талаар УИХ-ын дарга Г.Занданшатар ""Төсвийн тогтвортой байдлын зөвлөлийн гишүүдэд байнгын өндөр цалин хангамжийг баталсан учраас зөвхөн төсөв орж ирэхээр ажиллахгүй. Тиймээс төсвийн зарлага, сангуудын реформыг хийх суурь нь болох ёстой. Мөн Засгийн газраас хараат бус ажиллах институц юм"" гэв.","
    Н.Эрхбаяр, iKon.mn
  ","Н.Энхбаяр, Ж.Дэлгэрсайхан, Н.Ууганбаатар нарын долоон хүнийг Төсвийн тогтвортой байдлын зөвлөлийн гишүүнээр томилов"
01/11/2024 17:00:00,"- Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай",https://ikon.mn//n/31u5,"УИХ-ын намрын нэгдсэн чуулганаар Эрүүгийн хэрэг хянан шийдвэрлэх тухай хуульд нэмэлт, өөрчлөлт оруулах тухай хуулийн төсөл болон хамт өргөн мэдүүлсэн хуулийн төслийн анхны хэлэлцүүлгийг хийж байна.  Энэ үеэр уг хуульд орж байгаа нэмэлт өөрчлөлтийн талаар Хууль зүйн сайд Б.Энхбаяр ""Монгол Улсад шүүхийн хяналтаас гадуур баривчлаад сулладаг гэсэн асуудал яригддаг. Мөн хорих ял байхгүй хөнгөн хэргүүд дээр хүнийг цагдан хорьж шалгаад байдаг гэх хоёр асуудлыг цэгцэлж байна.  Хууль хяналтын байгууллагууд дур зоргоор хүний эрхэд халдаж аливаа төрлийн баривчилгаа хийдэг асуудлыг хязгаарлахын тулд баривчлах үндэслэлийн тодорхой болгож байгаа юм. Дийлэнх баривчилгааг хойшлуулшгүй гэсэн үндэслэлээр хийж байна. Хойшлуулшгүй гэдэг нь тухайн хууль сахиулагчийн дур зоргоор тайлбарлагдах үндэслэл байна гэдгээр улам тодорхой болгож, хөнгөн хэрэг дээр хүнийг цагдан хорихгүй болж байгаа.  Сураг ажиг, таамаг, үзэмжээр хүнийг баривчлахгүй гэдгийг тодорхой болгож байна"" гэв. ","
    М.Батчимэг, ikon.mn
  ",Б.Энхбаяр: Хуулийн байгууллага хүний эрхэд халдаж баривчилгаа хийдгийг хязгаарлахын тулд үндэслэлийг тодорхой болгож байна
01/11/2024 16:36:00,-Оршин суугаа газрын хаяг дээр амьдарч буй иргэдийн мэдээлэл шалгахыг УБЕГ-аас санууллаа.,https://ikon.mn//n/31u6,"Оршин суугаа газрын хаяг дээр амьдарч буй иргэдийн мэдээлэл шалгахыг УБЕГ-аас санууллаа. Ингэснээр өөрийнх нь хаяг дээр танихгүй хүн байгаа эсэхийг цахимаар шалгах юм. www.burtgel.gov.mn цахим хуудаст нэвтрэн “Байнга оршин суугаа хаяг дээр амьдарч буй иргэдийн мэдээлэл шалгах” цонхоор эсхүл www.check.burtgel.gov.mn холбоосоор хандана. Өөрийн регистрийн дугаар болон иргэний бүртгэлийн дугаар, оршин суугаа хаягийн мэдээллээ оруулан ""Илгээх"" товчийг дарна. Илгээх товчийг дарснаар танд тус оршин суух хаягт бүртгэлтэй нийт иргэдийн мэдээлэл харагдах юм байна. Хэрэв таны мэдээлэл зөрүүтэй бол “Мэдээлэл буруу бол мэдэгдэх” товчийг даран холбогдох утасны дугаараа оруулж, санал хүсэлтээ илгээх, мөн Улсын бүртгэлийн байгууллагад биечлэн хандаж засуулна. Сонгуульд оролцох эрх бүхий Монгол Улсын нийт иргэдийн бүртгэл буюу ""Сонгогчдын нэрийн жагсаалт"" дөрөвдүгээр сарын 1-ний өдрөөс нийтэд ил тод гарч эхэлнэ. Хаяг дээр нь танихгүй хүн байна гэсэн маргаан их гардаг учир сонгуулиас өмнө эрт шалгах боломжийг иргэдэд олгож байгаа аж. ","
    Д.Янжиндулам, ikon.mn
  ",Оршин суугаа хаяг дээрээ танихгүй хүн бүртгэлтэй байгаа эсэхийг шалгах ЗААВАР
01/11/2024 14:44:00,"Үнэт цаасны зах зээлийн тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэж байна.",https://ikon.mn//n/31u0,"
15:55 2024/01/11
 Үнэт цаасны тухай хуульд нэмэлт, өөрчлөлт оруулах тухай хуулийн төслийг хэлэлцэх эсэх асуудалд санал хураалт явуулж, УИХ-ын гишүүдийн олонх нь дэмжив. Ингэснээр тус хуулийн төслийг анхны хэлэлцүүлэгт бэлтгүүлэхээр Эдийн засгийн байнгын хороонд шилжүүлэв.  Хэлэлцүүлгийн үеэр Санхүүгийн Зохицуулах Хорооны дарга Д.Баярсайхан тус хуулийн зүйл заалттай холбоотой зарим мэдээллийг өглөө.  Тэрбээр ""Өмч хувьчлал хийгдсэнээс хойш маш олон иргэн цэнхэр, ягаан тасалбараар аж ахуйн нэгжүүдийн хувьцааг авсан. Үнэт цаасны төвлөрсөн хадгаламжийн төв дээр тухайн иргэдийн тодорхой хэмжээний хувьцаа байдаг.  Тиймээс тус байгууллагад иргэдийн ямар хувьцаа багаа талаар лавлаад явах боломжтой. Өнөөдрийн байдлаар 173 хувьцаат компани байна. Мөн зургаан банк хувьцаат болсон. Нэг нь системийн нөлөө бүхий бус банк. Дээрх банкууд 5-20 хүртэлх хувийг иргэд олон нийтэд санал болгосон. Олон нийтийн компани болсноор 4-5 эзэнтэй байсан банк анхдагч зах зээлд 72 мянган харилцагчтай болсон байгаа.  2011-2012 оны эдийн засаг өсөлттэй үед гадаадын иргэд дотоодын үнэт цаасны арилжаанд 70 гаруй хувьтай оролцож байсан. Харин одоо бол тав хүрэхгүй хувьтай байна. Дотоодын аж ахуй нэгжүүд бондын зах зээлд санхүүжилт татдаг болсон"" хэмээн ярив.  
14:48 2024/01/11
 УИХ-ын намрын нэгдсэн чуулган Төрийн ордонд болж байна.  Үдээс хойших хуралдаанаар Хүүхэд хамгааллын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг эцэслэн батлах бэлтгэл хангуулахаар Нийгмийн бодлогын байнгын хороонд шилжүүлсэн юм.  Үргэлжлүүлэн 2023 оны арванхоёрдугаар сарын 22-ны өдөр Засгийн газраас УИХ-д өргөн барьсан Үнэт цаасны зах зээлийн тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэж эхэллээ.  
15:55 2024/01/11
 Үнэт цаасны тухай хуульд нэмэлт, өөрчлөлт оруулах тухай хуулийн төслийг хэлэлцэх эсэх асуудалд санал хураалт явуулж, УИХ-ын гишүүдийн олонх нь дэмжив. Ингэснээр тус хуулийн төслийг анхны хэлэлцүүлэгт бэлтгүүлэхээр Эдийн засгийн байнгын хороонд шилжүүлэв.  Хэлэлцүүлгийн үеэр Санхүүгийн Зохицуулах Хорооны дарга Д.Баярсайхан тус хуулийн зүйл заалттай холбоотой зарим мэдээллийг өглөө.  Тэрбээр ""Өмч хувьчлал хийгдсэнээс хойш маш олон иргэн цэнхэр, ягаан тасалбараар аж ахуйн нэгжүүдийн хувьцааг авсан. Үнэт цаасны төвлөрсөн хадгаламжийн төв дээр тухайн иргэдийн тодорхой хэмжээний хувьцаа байдаг.  Тиймээс тус байгууллагад иргэдийн ямар хувьцаа багаа талаар лавлаад явах боломжтой. Өнөөдрийн байдлаар 173 хувьцаат компани байна. Мөн зургаан банк хувьцаат болсон. Нэг нь системийн нөлөө бүхий бус банк. Дээрх банкууд 5-20 хүртэлх хувийг иргэд олон нийтэд санал болгосон. Олон нийтийн компани болсноор 4-5 эзэнтэй байсан банк анхдагч зах зээлд 72 мянган харилцагчтай болсон байгаа.  2011-2012 оны эдийн засаг өсөлттэй үед гадаадын иргэд дотоодын үнэт цаасны арилжаанд 70 гаруй хувьтай оролцож байсан. Харин одоо бол тав хүрэхгүй хувьтай байна. Дотоодын аж ахуй нэгжүүд бондын зах зээлд санхүүжилт татдаг болсон"" хэмээн ярив. ","
    Н.Эрхбаяр, iKon.mn
  ","""2011-2012 онд гадаадын иргэд дотоодын үнэт цаасны арилжаанд 70%-тай оролцож байсан бол одоо тав хүрэхгүй хувьтай"""
01/11/2024 14:34:00,УИХ-ын намрын нэгдсэн чуулган Төрийн ордонд хуралдаж байна.,https://ikon.mn//n/31tx,"
14:34 2024/01/11
 Хүүхэд хамгааллын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг эцэслэн батлах бэлтгэл хангуулахаар Нийгмийн бодлогын байнгын хороонд шилжүүлэв.  Тус хуульд доорх заалтуудыг тусгаж өгсөн байна.  
14:16 2024/01/11
 УИХ-ын намрын нэгдсэн чуулган Төрийн ордонд хуралдаж байна.  Үдээс хойших хуралдаанаар ""Төрийн болон орон нутгийн өмчит хуулийн этгээдийг шинээр байгуулахыг түр хориглох, тэдгээрийн үр ашиг, менежментийг сайжруулах тухай"" болон ""Аж ахуйн үйл ажиллагаанд оролцох төрийн оролцоог хязгаарлах тухай"" УИХ-ын тогтоолын төслийг үргэлжлүүлэн хэлэлцлээ. Энэ үеэр тус хуулийн зарим утга нь дутуу байгаа учраас ажлын хэсэгт гүйцээн боловсруулах чиглэлийг УИХ-ын дарга Г.Занданшатар өгөв.  Үргэлжлүүлэн Хүүхэд хамгааллын тухай хуулийн шинэчилсэн найруулгын төслийн эцсийн хэлэлцүүлэг болж байна. 
14:34 2024/01/11
 Хүүхэд хамгааллын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг эцэслэн батлах бэлтгэл хангуулахаар Нийгмийн бодлогын байнгын хороонд шилжүүлэв.  Тус хуульд доорх заалтуудыг тусгаж өгсөн байна. ","
    Н.Эрхбаяр, iKon.mn
  ",Хүүхэд хамгааллын тухай хуулийн төслийг эцэслэн батлах бэлтгэл хангуулахаар байнгын хороонд шилжүүлэв
01/11/2024 13:22:00,"Өнөөдрийн хуралдаанаар Төрийн болон орон нутгийн өмчит хуулийн этгээдийг шинээр байгуулахыг түр хориглох, тэдгээрийн үр ашиг, менежментийг сайжруулах тухай болон ""Аж ахуйн үйл ажиллагаанд оролцох төрийн оролцоог хязгаарлах тухай"" УИХ-ын тогтоолын төслийн анхны хэлэлцүүлэг болж байна.",https://ikon.mn//n/31ts,"
13:22 2024/01/11
 Аж ахуйн үйл ажиллагаанд төрийн оролцоог хязгаарлах тухай асуудлыг хэлэлцэх үеэр хууль санаачлагч УИХ-ын гишүүн М.Оюунчимэг өөрийн байр сууриа илэрхийллээ.  Тэрбээр ""Эрдэнэс Тавантолгой ХК 800 тэрбумаас нэг их наяд төгрөг хүртэлх тендер зарлахад шалгарах стандартын компани бараг байхгүй. Гэхдээ шалгаруулахын тулд төрийн албан тушаалтнуудын авлигын асуудал өндөр түвшинд хүрсэн.  Автобус 1, 2 дугаар баазууд төрийн өмчит. Тэнд автобус шинэчлэл нэртэй мөнгө угаалт, бизнес явдаг. Харин нийтийн тээвэр дордож, дампуурч байна.  Төрийн болон орон нутгийн өмчит компаниар дамжаад өндөр мөнгөн дүнтэй тендер зарлахад асуудал гарвал Үндэсний Аюулгүй Байдлын Зөвлөлөөр оруулж нууцын зэрэглэлд оруулах буруу жишиг тогтсон.  ҮАБЗ-өөр нууцын зэрэглэлд оруулсан тендерийг шударга явсан эсэхийг гаргаад тавихад хууль зөрчсөн эсэх нь тодорхойгүй асуултын тэмдэгтэй үлддэг байх явдлыг хаах ёстой.  Дотоод гадаадын хөрөнгө оруулагчид Монголын төртэй өрсөлдөх хэцүү байна, авлига өгөх, тендерт оролцохын тулд төрийн албан хаагчтай буруу замаар нөхөрлөдөг. Ингэхгүй бол ажил явдаггүй гэж ярьсан"" хэмээн ярив.  
12:46 2024/01/11
 УИХ-ын намрын нэгдсэн чуулган Төрийн ордонд хуралдаж байна.  Өнөөдрийн хуралдаанаар Төрийн болон орон нутгийн өмчит хуулийн этгээдийг шинээр байгуулахыг түр хориглох, тэдгээрийн үр ашиг, менежментийг сайжруулах тухай болон ""Аж ахуйн үйл ажиллагаанд оролцох төрийн оролцоог хязгаарлах тухай"" УИХ-ын тогтоолын төслийн анхны хэлэлцүүлэг боллоо.  Үдээс хойших хуралдаанаар тус хуулийн зарим утга нь дутуу байгаа учраас ажлын хэсэгт гүйцээн боловсруулах чиглэлийг УИХ-ын дарга Г.Занданшатар өгөв.  
13:22 2024/01/11
 Аж ахуйн үйл ажиллагаанд төрийн оролцоог хязгаарлах тухай асуудлыг хэлэлцэх үеэр хууль санаачлагч УИХ-ын гишүүн М.Оюунчимэг өөрийн байр сууриа илэрхийллээ.  Тэрбээр ""Эрдэнэс Тавантолгой ХК 800 тэрбумаас нэг их наяд төгрөг хүртэлх тендер зарлахад шалгарах стандартын компани бараг байхгүй. Гэхдээ шалгаруулахын тулд төрийн албан тушаалтнуудын авлигын асуудал өндөр түвшинд хүрсэн.  Автобус 1, 2 дугаар баазууд төрийн өмчит. Тэнд автобус шинэчлэл нэртэй мөнгө угаалт, бизнес явдаг. Харин нийтийн тээвэр дордож, дампуурч байна.  Төрийн болон орон нутгийн өмчит компаниар дамжаад өндөр мөнгөн дүнтэй тендер зарлахад асуудал гарвал Үндэсний Аюулгүй Байдлын Зөвлөлөөр оруулж нууцын зэрэглэлд оруулах буруу жишиг тогтсон.  ҮАБЗ-өөр нууцын зэрэглэлд оруулсан тендерийг шударга явсан эсэхийг гаргаад тавихад хууль зөрчсөн эсэх нь тодорхойгүй асуултын тэмдэгтэй үлддэг байх явдлыг хаах ёстой.  Дотоод гадаадын хөрөнгө оруулагчид Монголын төртэй өрсөлдөх хэцүү байна, авлига өгөх, тендерт оролцохын тулд төрийн албан хаагчтай буруу замаар нөхөрлөдөг. Ингэхгүй бол ажил явдаггүй гэж ярьсан"" хэмээн ярив. ","
    Н.Эрхбаяр, iKon.mn
  ","""Төрийн өмчит компани тендер зарлахад асуудал гарвал ҮАБЗ-өөр нууцын зэрэглэлд оруулах буруу жишиг тогтсон"""
01/11/2024 12:03:00,"Хөрөнгө оруулалтын тухай хуулийн төслийг хэлэлцэх эсэхийг өнөөдөр шийдвэрлэхгүй бол гадаадын хөрөнгө оруулагч нарт маш буруу дохиолол очно. Хоёр дахь удаагаа хойшлуулбал гадаадын хөрөнгө оруулалтыг Монгол Улсын Их Хурал, Засгийн газар дэмжихгүй юм байна гэсэн сигнал очно шүү.",https://ikon.mn//n/31tm,"УИХ-ын намрын нэгдсэн чуулганы ээлжит хуралдаанаар Хөрөнгө оруулалтын тухай хуулийн төслийг хэлэлцэх эсэх асуудлыг хэлэлцлээ. Энэ үеэр тус хуулийг хэлэлцэх эсэх асуудлаар АН-ын бүлэг гурав хоногийн завсарлага авсан юм. Мөн тус хуулийн төслийг хэлэлцэх эсэх талаар УИХ-ын гишүүн Т.Доржханд үг хэллээ.  Тэрбээр ""Хөрөнгө оруулалтын тухай хуулийн төслийг хэлэлцэх эсэхийг өнөөдөр шийдвэрлэхгүй бол гадаадын хөрөнгө оруулагч нарт маш буруу дохиолол очно. Хоёр дахь удаагаа хойшлуулбал гадаадын хөрөнгө оруулалтыг Монгол Улсын Их Хурал, Засгийн газар дэмжихгүй юм байна гэсэн сигнал очно шүү.  Ер нь Монгол Улс хөгжье гэвэл дэд бүтэц хэрэгтэй. Хөгжлийн санхүүжилтийн гурван хүчин зүйл байдаг. Нэгдүгээрт улсын төсөв, хоёрдугаарт гадаадын зээл, гуравдугаарт хөрөнгө оруулалт юм.  Өчигдөр жиргээн дотор 860 гаруй залуучууд, мэргэжилтнүүд, иргэдтэй хэлэлцүүлэг хийлээ. Энэ дунд Ерөнхий сайд асан М.Энхсайхан гуай орж ирж нэг зүйлийг УИХ-ын гишүүд ойлгуулж өгөөч гэсэн.  Гадаадын хөрөнгө оруулалт гэдэг хэзээ ч өр үүсгэдэггүй. Тэгэхээр өрийн дарамт байхгүй. Шинэ зах зээл, ажлын байр, технологи бий болгох давуу талтай. Иймээс гадаадын хөрөнгө оруулалт маш их хэрэгтэй. Яагаад гэвэл бид хөгжиж байгаа орон.  Өнөөдөр энд сууж байгаа хүмүүс эцэслэх эрхтэй. Ардчилсан нам баруун төвийн үзэл санаандаа хатуу байгаад үүнийгээ дэмжээд яваасай. Халамж, гадаадын хөрөнгө оруулагчдыг хөөдөг, дотоодын хөрөнгө оруулагчдыг шоронд оруулдаг бус дэмждэг сөрөг хүчин Монголд ус агаар шиг хэрэгтэй байгаа. Энэ тал дээр хатуу байж өгөөсэй гэж хүсэж байна.  Нөгөө талдаа эрх барьж байгаа нам ирцээ бүрдүүлээд, кнопоо дар гэж шаардаж байна. Энэ та нарын үүрэг. Хэрэв үүнийг хийхгүй бол ирээдүйд асах их хохирол бий болгоно. Шинэ үеийнхэн та нарт хариуцлага тооцно. Хүн нам та нарт хариуцлага тооцно гэдгээ хэлье.  Монгол Улсын Ерөнхийлөгчийн тухай хуулийн асуудал үнэхээр хэрэгтэй юм байна. Өчигдөр Х.Баттулга гэх хүн Төрийн ордонд орж ирлээ. Хоёр удаа нүүрсний сонсголоос зугтсан байдаг.  Тэгсэн атал иргэдэд хайртай дүр үзүүлж, баатрын дүрээр гарч ирээд энэ газар шороо, нутаг чинь эзлэгдлээ гэсэн өөр хуулийн зохицуулалт гаргаж тархи угаалт хийж байна.  Энэ бол монголчуудыг хагалан бутаргаж, худал мэдээлэл тарааж байна. Үүнийг хэрхэвч хүлээн зөвшөөрч болохгүй.  Тэгвэл үүнийг зохицуулах хэрэгтэй юм байна. Хоёр жилийн өмнө УИХ-ын гишүүн Д.Ганбат хуулийн төслөө өргөн барьсан. Үүнийг яаралтай хэлэлцье. Ирээдүйн залуучууддаа боломжийг нь олгоё гэсэн шийдвэрийг нь гаргах гэхээр иргэдийг хагалдаг, буталдаг, буруу мэдээлэл түгээдэг зүйлд цэг тавья"" хэмээн ярилаа. ","
    Н.Эрхбаяр, iKon.mn
  ","Т.Доржханд: Х.Баттулга иргэдэд хайртай дүр үзүүлж, монголчуудыг хагалан бутаргаж, худал мэдээлэл тарааж байна"
01/11/2024 11:18:00,УИХ-ын намрын нэгдсэн чуулганы ээлжит хуралдаанаар Хөрөнгө оруулалтын тухай хуулийн төслийг хэлэлцэх эсэх асуудлыг хэлэлцэж байгаа юм.,https://ikon.mn//n/31tk,"УИХ-ын намрын нэгдсэн чуулганы ээлжит хуралдаанаар Хөрөнгө оруулалтын тухай хуулийн төслийг хэлэлцэх эсэх асуудлыг хэлэлцлээ. Энэ үеэр тус хуулийг хэлэлцэх эсэх асуудлаар АН-ын бүлэг гурав хоногийн завсарлага авсан юм. Мөн тус хуулийн төслийг хэлэлцэх эсэх талаар УИХ-ын гишүүн А.Адъяасүрэн үг хэллээ.  Тэрбээр ""Гадаадын хөрөнгө оруулалтыг дэмжихгүй байна гэж үгийг минь битгий гуйвуулаарай. Монгол хүн газар нутагтаа эзэн байх ёстой. Энэ удаагийн хөрөнгө оруулалтын тухай хуулиар хөрөнгө оруулалтыг босгогүй болгож, мөнгөгүй гадаад хүн оруулж газраа өгөх далд санаатай хууль батлах гэж байгаад харамсаж байна.  Дэлхийн улс орнууд гадаадын хөрөнгө оруулалтын тухай хуульдаа тодорхой нөхцөл тавьдаг. АНУ-д гадаадын хөрөнгө оруулалтын статус авахын тулд 800 мянган ам.долларын босго тавьдаг. Босгоо намсгахгүй бол хөрөнгө оруулалт хийхгүй гэсэн нэг ч хөрөнгө оруулагч байхгүй.  Энэ хуульд сүүлийн 10 жилийн хугацаанд 11 удаа өөрчлөлт оруулсан байна. Ч.Хүрэлбаатарын хууль батлагдлаа гэхэд хөрөнгө оруулагчид орж ирэх үү. Монгол хүнд 15 жилээр олгодог газрын эрхийг энэ хуулийн 16.1-д 100 жилээр ашиглуулахаар байгаа.  Нэгдсэн үндэсний байгууллагын дүрмээр 80 жил тогтвортой суурьшсан иргэдийг уугуул гэж үздэг. 80 жилийн дараа бид газраасаа хөөгдөх эрсдэлд орох юм биш үү. Израилын мөнгө хүүлэгчид 1900-аад оноос Палестины газрыг худалдаж, түрээсэлж авч эхэлсэн. Одоо газар нутгийн 20 хувь дээр уугуул иргэд дайнд нэрвэгдэж амьдарч байна. Үүнийг бид давтаж байна.  Юундаа эгдүүцээд байгаа юм та нар. Би үгээ хэлэх эрхтэй. Ийм хууль оруулж ирчхээд байхад юундаа эгдүүцээд байгаа юм, ямар ашиг сонирхол байна. Монголын малчид малаа хариулах газаргүй болж байна. Ч.Хүрэлбаатар сайд аа та Хөрөнгө оруулалтын тухай хуулиа татчих"" гэв. ","
    Н.Эрхбаяр, iKon.mn
  ",А.Адъяасүрэн: Юундаа эгдүүцээд байгаа юм та нар. Ч.Хүрэлбаатар сайд аа Хөрөнгө оруулалтын тухай хуулиа татчих
01/11/2024 11:06:00,-УИХ-ын намрын нэгдсэн чуулганы ээлжит хуралдаан Төрийн ордонд эхэллээ.,https://ikon.mn//n/31td,"
11:06 2024/01/11
 Хөрөнгө оруулалтын тухай хуулийн төслийн талаар АН-ын бүлгээс завсарлага хүсэв.  Энэ талаар УИХ-ын дарга Г.Занданшатар ""УИХ-ын намрын чуулган завсарлах дөхөж байна. Гадаадын хөрөнгө оруулалтын тухай хууль чухал ач холбогдолтой.  Тус хуулийн төслийн талаар Засгийн газрын гишүүд өөр өөр байр суурьтай. УИХ-руу маргаан мэтгэлцээн өрнүүлж байна. Тиймээс АН-ын бүлэгт ажлын гурван хоногийн завсарлага өгч байна"" хэмээн ярив.  
10:15 2024/01/11
 Органик бүтээгдэхүүний тухай хуулийн шинэчилсэн найруулгын төслийг Ч.Ундрам нарын УИХ-ын зургаан гишүүн 2023 оны гуравдугаар сарын 16-нд УИХ-д өргөн барьсан.  Тэгвэл УИХ-ын гишүүн Ч.Ундрам тус хуулийн шинэчилсэн найруулгын төсөлтэй хамт өргөн мэдүүлсэн хуулийн төслүүдийг эргүүлэн татаж авах хүсэлтээ УИХ-ын даргад ирүүлсэн байна. УИХ-ын дарга Г.Занданшатар тус хүсэлтийг чуулганы танхимд өнөөдөр танилцуулж, хүлээн авлаа хэмээн алх цохив.  
10:07 2024/01/11
 УИХ-ын намрын нэгдсэн чуулганы ээлжит хуралдаан Төрийн ордонд эхэллээ.  Өнөөдрийн хуралдаанаар Хөрөнгө оруулалтын тухай хуулийн шинэчилсэн найруулгын төсөл болон хамт өргөн мэдүүлсэн хуулийн төслийг хэлэлцэх эсэх асуудлыг хэлэлцэж байна.  
10:15 2024/01/11
 Органик бүтээгдэхүүний тухай хуулийн шинэчилсэн найруулгын төслийг Ч.Ундрам нарын УИХ-ын зургаан гишүүн 2023 оны гуравдугаар сарын 16-нд УИХ-д өргөн барьсан.  Тэгвэл УИХ-ын гишүүн Ч.Ундрам тус хуулийн шинэчилсэн найруулгын төсөлтэй хамт өргөн мэдүүлсэн хуулийн төслүүдийг эргүүлэн татаж авах хүсэлтээ УИХ-ын даргад ирүүлсэн байна. УИХ-ын дарга Г.Занданшатар тус хүсэлтийг чуулганы танхимд өнөөдөр танилцуулж, хүлээн авлаа хэмээн алх цохив.  
11:06 2024/01/11
 Хөрөнгө оруулалтын тухай хуулийн төслийн талаар АН-ын бүлгээс завсарлага хүсэв.  Энэ талаар УИХ-ын дарга Г.Занданшатар ""УИХ-ын намрын чуулган завсарлах дөхөж байна. Гадаадын хөрөнгө оруулалтын тухай хууль чухал ач холбогдолтой.  Тус хуулийн төслийн талаар Засгийн газрын гишүүд өөр өөр байр суурьтай. УИХ-руу маргаан мэтгэлцээн өрнүүлж байна. Тиймээс АН-ын бүлэгт ажлын гурван хоногийн завсарлага өгч байна"" хэмээн ярив. ","
    Н.Эрхбаяр, iKon.mn
  ",Хөрөнгө оруулалтын хуулийн төслийг хэлэлцэх эсэх асуудлаар АН-ын бүлэг гурав хоногийн завсарлага авав
01/10/2024 14:53:00,Улсын Их Хурал дахь Ардчилсан намын бүлгийн гишүүдийн төлөөллийг хүлээн авч уулзав,https://ikon.mn//n/31sn,"Улсын Их Хурал(УИХ) дахь Ардчилсан Нам(АН)-ын бүлгийн гишүүдийн хүсэлтээр УИХ-ын дарга Г.Занданшатар өнөөдөр УИХ-ын гишүүн А.Адъяасүрэн, Б.Бейсен, Ц.Туваан, Монгол Улсын Ерөнхийлөгч асан Х.Баттулга, АН-ын дэд дарга П.Галиндэв нарыг хүлээн авч уулзав. Уулзалтаар АН-ын бүлгийн гишүүд болон АН-ын төлөөлөл Хөрөнгө оруулалтын тухай хуулийн шинэчилсэн найруулгын төслийн талаар байр сууриа илэрхийлж, Монголын Ардчилсан Холбооны шаардлагыг УИХ-ын даргад гардууллаа. УИХ-ын дарга Г.Занданшатар чуулганы нэгдсэн хуралдаанаар хэлэлцэж эхлээд буй Хөрөнгө оруулалтын тухай хуулийн шинэчилсэн найруулгын төслийн талаар холбогдох тайлбарыг өгөв. Тэрбээр газар бол улсын үндэс болохыг тодотгоод, газар эзэмших ашиглахтай холбоотой эрхзүйн зохицуулалтыг ард иргэд, олон нийтээр сайтар хэлэлцүүлж шийдвэрлэх шаардлагатай гэж үзэж буйгаа илэрхийллээ. Мөн хуулийн төсөлтэй холбоотой гаргасан УИХ-ын гишүүдийн хүсэлт, МоАХ-ны шаардлагыг УИХ дахь намын бүлгүүдэд танилцуулж, холбогдох арга хэмжээ авна гэлээ хэмээн УИХ-ын Хэвлэл мэдээлэл, олон нийттэй харилцах газраас мэдээлэв.","
    Г.Мөрөн, iKon.mn
  ","Г.Занданшатар: Гадаадын хөрөнгө оруулалтын хуулийн төсөлтэй холбоотой МоАХ-ны шаардлагыг намын бүлгүүдэд танилцуулж, арга хэмжээ авна"
01/10/2024 14:47:00,"УИХ-ын намрын чуулганы маргаашийн хуралдаанаар ""Хөрөнгө оруулалтын тухай хуулийн шинэчилсэн найруулгын хуулийн төсөл""-ийг хэлэлцэх эсэхийг хэлэлцэх юм. Тэгвэл Ерөнхийлөгч асан Х.Баттулга тус хуулийг эсэргүүцсэн шаардлагаа УИХ-ын дарга Г.Занданшатарт өнөөдөр хүлээлгэн өгсөн.",https://ikon.mn//n/31so,"УИХ-ын намрын чуулганы маргаашийн хуралдаанаар ""Хөрөнгө оруулалтын тухай хуулийн шинэчилсэн найруулгын хуулийн төсөл""-ийг хэлэлцэх эсэхийг хэлэлцэнэ.  Тэгвэл Ерөнхийлөгч асан Х.Баттулга тус хуулийг эсэргүүцсэн шаардлагаа УИХ-ын дарга Г.Занданшатарт өнөөдөр хүлээлгэн өглөө. Үүний дараа Эдийн Засаг, Хөгжлийн сайд Ч.Хүрэлбаатар ""Хөрөнгө оруулалтын тухай хуулийн шинэчилсэн найруулгын хуулийн төсөл""-тэй холбоотой буруу мэдээлэл өгч байгаа талаар Төрийн ордноос хэвлэлийн хурал зохион байгууллаа.  Тэрбээр ""Өнгөрсөн оноос эхэлж Ч.Хүрэлбаатар Хятадын эрлийз гэсэн гүтгэлэг, дараа нь Хөрөнгө оруулалтын тухай хуулиар Монгол Улсын газрыг 100 жилээр гадаадынханд олгож байна гэсэн мэдээлэл өгч байсан.  Энэ бүх гүтгэлгийг зохион байгуулж байсан эзэн нь гарч ирлээ. Өнөөдөр эзэн нь хэвлэлийн хурал хийж, Хөрөнгө оруулалтын тухай хуулийн шинэчилсэн найруулгыг хэлэлцүүлэх байхыг УИХ-ын дарга ярьж байна.  Х.Баттулгыг Монгол Улсын Ерөнхийлөгч байх үед би нийт долоон удаа хориг авч байсан. Ерөнхийлөгч биш байж найм дахь хориг нь ирж байна.  Хөрөнгө оруулалтын тухай хуультай холбоотой хэдэн зүйлийг хэлье. Манай улсын эдийн засгийн гол хөдөлгүүр гадаадын хөрөнгө оруулалт. Манай улс их хөрөнгө оруулалттай байсны дараа хөгжинө. Үүний дараа ард иргэдийн орлого нэмэгдэж, гадаадад ажиллаж буй залуучууд эх орондоо ажиллах боломж нь бүрдэнэ.  Би Монгол Улсад гадаадын хөрөнгө оруулалттай банк байгаасай гэж хүсдэг. Одоогийн арилжаа банкны хүү өндөр, олддоггүй. Гаднын банк орж ирснээр өрсөлдөөн бий болж хүү буурна. Мөн гадаадын хөрөнгө оруулалттай их дээд сургууль, эмнэлгүүд Монгол Улсад байгуулагдаасай.  Би Ардчилсан Нам(АН)-ыг ардчилал, зах зээл, хувийн хэвшлийг дэмждэг нам гэж бодож явсан. Өнөөдрийн АН-ын хүмүүсийг хараад харамсаж байна. Монгол Улс ардчилсан улс. Энэ улсад хөрөнгө оруулж буй хүмүүсийн санаачилгыг дэмжих ёстой. Юмыг хааж боосноор хөгжихгүй. Төрийн бус хувийн хэвшлийн хөрөнгө оруулалтаар ажил явах ёстой.  Уул уурхай, тээврээс бусад салбарт эдийн засгийн өсөлт гарахгүй байгаа. Тиймээс эдийн засгийн өсөлтийн мөнгө айл өрхийн хаалгаар ороход удаад байгаа юм. Монгол Улсын залуусыг өнөөдрийн байдалтайгаа эвлэрээд сууж байгаа гэдэгт итгэхгүй байна.  Ч.Хүрэлбаатар гадаадуудад газрыг 100 жилээр өгөх боллоо гэсэн гүтгэлэг тараасан. 1993 онд гадаадын хөрөнгө оруулалтын тухай хуульд хөрөнгө оруулалт оруулсан хүмүүст газрыг 60 жилээр ашиглуулна, түүнийг нэг удаад 40 жилээр сунгана гэж баталсан. Өөрөөр хэлбэл 1993 онд Н.Багабандийг УИХ-ын дарга байх үед гадаадуудад 100 жилээр газар өгч болно гэдэг хуулийг баталсан. Энэ үед би МУИС-ийн багш байсан.  2013 онд Ерөнхийлөгчөөр Ц.Элбэгдорж, З.Энхболд УИХ-ын даргаар, Н.Алтанхуяг Ерөнхий сайдаар ажиллаж байх үед газрыг 60 жилээр хөрөнгө оруулагч нарт эзэмшүүлж болно гэдэг заалт оруулсан.  Өнөөдрийн хэвлэл хурал хийж ил гарч ирсэн хүн тэр үед Засгийн газарт ажиллаж байсан. Тэр хүмүүс өөрсдөө хийчхээд, энэ хуулийг засаж янзлах гэж буй хүн руу харлуулах, гүтгэлэг тараасан.  Эдийн Засаг, Хөгжлийн Яам(ЭЗХЯ) боловсруулсан энэ удаагийн хуулиар 2013 оны эзэмшүүлэх гэсэн хуулийг хасаж ашиглуулах болгож өөрчилсөн заалтыг оруулсан байгаа.  Машинтай хүн ирэнгүүт оршин суух виз олгодог гэсэн нь гүтгэлэг, энгийн иргэдэд буруу мэдээлэл өгсөн. ЭЗХЯ-ны хууль бол хөрөнгө оруулалтын тухай юм.  Хөрөнгө оруулалтын тухай хуульд татварын бүх хөнгөлүүлэлтүүдийг авч хаясан. Татварын холбоотой асуудал зөвхөн татварын тухай хуулиар зохицуулагдана"" хэмээн ярилаа. ","
    Н.Эрхбаяр, iKon.mn
  ",Ч.Хүрэлбаатар: Гүтгэлэг зохион байгуулж байсан эзэн нь гарч ирлээ. Манай улсын эдийн засгийн гол хөдөлгүүр нь гадаадын хөрөнгө оруулалт
01/10/2024 13:54:00,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өнөөдөр/2024.01.10/ өрөөнд нь орж, хүлээлгэн өгсний дараа сэтгүүлчдийн асуултад хариулсан юм.",https://ikon.mn//n/31sm,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өнөөдөр/2024.01.10/ өрөөнд нь орж, хүлээлгэн өгсний дараа сэтгүүлчдийн асуултад хариулсан юм. -Гаднын хөрөнгө оруулалт маш их багасаад байна гэж байна? -Гаднын хөрөнгө юунаас болсон бэ гэхээр та бүхэн санаж байгаа байх. Ерөнхий сайдаар Ч.Сайханбилэг ажиллаж байхад Япон улсын тухайн үеийн Ерөнхий сайд Абэ Шинзо Монголд ирээд Өмнөговийн Тавантолгойд хөрөнгө оруулна гээд санамж бичиг зурсан. Ингээд санамж бичиг зураад япончууд хөрөнгө оруулах юм байна гэсний дараахан асар том довтолгоо болсон. Намайг УИХ-ын гишүүн байхад Баянгол зочид буудал дээр над руу дайрч, баривчилна гэсэн төрийн том дайралт болсон. Тухайн үед ерөнхийлөгч Ц.Элбэгдорж байсан. Ингээд Японы хөрөнгө оруулалт гэдэг юмыг зогсоож байв. Та бүхэн санаж байгаа бол Ерөнхий сайд Н.Алтанхуяг байх үед Тавантолгойд Бразил, Энэтхэг, ОХУ, Японы консерциум гээд гаднын хөрөнгө оруулалт орох үеийн шийдвэрээ болиод Хятадын Шинхуа компанид өгөх болсон. Гадаадын хөрөнгө оруулалтыг манай хууль тогтоох байгууллагууд өөрсдөө үгүйсгээд байдаг учраас энэ тал дээр эргэн хараачээ гэдэг саналууд байна. -Гадаадын хөрөнгө оруулалтын энэхүү хуулийг баталчихвал эрсдэл нь юу байна гэж та харж байна вэ? -Өрөөсгөл хууль. Намын, намын бүлэг шийдвэр гаргалаа гээд шийдээд яваад байвал намын бүлэг гурван сая гаруй монголчуудын эрх ашгийг хамгаалж чадахгүй. -Хөрөнгө оруулалтын төслийг орж ирэнгүүт төмөр замаар танк ороод ирнэ гэдэг шиг тактик яваад байна гэдэг байр суурьтай УИХ-ын гишүүд байгаа. Гадаадын хөрөнгө оруулагчдыг татах асуудалд ямар бодлого шаардлагатай гэж та харж байна вэ? -Манай хууль тогтоомж тогтвортой байх ёстой. Гадаадын хөрөнгө оруулалт гэдэг үг орчин үед дэлхий даяар гадаадын хөрөнгө оруулалтын орчин гэдэг хуулиар өөрчлөгдсөн байгаа. -Та Ерөнхийлөгч байхдаа Ч.Хүрэлбаатар сайдын төслүүдэд хориг тавьж байсан. Хувь хүн талаас нь хандаад байгаа юм уу? -Ч.Хүрэлбаатартай хувь хүн талаасаа асуудал байхгүй.  -Нүүрсний сонсголд ямар шалтгаанаар ирээгүй вэ? -Ирсэн. Ирээд тайлбараа өгсөн. Ерөнхийлөгч нар оффтэйк гэрээ хийдэггүй юмаа. -Тог, цахилгаан таслахад таныг нөлөөлж байгаа гэж хардаад байх шиг байна.  -Одоо ер нь нөлөөлөөгүй юм байгаа юмуу. Нэг хүн халтираад унахад хүртэл намайг л бичсэн байх шиг.  -Та оросуудтай хуйвалдаад үнэхээр нөлөөлөөд байдаг юм биш үү? -Юу гэж тийм юм байхав. -Төмөр замын асуудалд та ямар байр суурьтай байгаа вэ? -Төмөр замын асуудал бол монголчуудын бахархал. Мухар төмөр зам биш. Бид гадаадын хөрөнгө оруулалтгүйгээр монголчууд өөрсдөө эдийн засгийг, говийг эзэнжүүлсэн асар том төрийн бодлого хэрэгжсэн юм. Үүнд хорсоод байгаа хүмүүс байх шиг байна. -Маш өндөр дүнгээр барьсан гээд байгаа? - Үгүй, үгүй. -Та УИХ-ын сонгуульд нэр дэвших үү? -Мэдэхгүй. Би дэвшихгүй байх.","
    Д.Янжиндулам, ikon.mn
  ",Х.Баттулга: Төмөр замын асуудал бол монголчуудын бахархал
01/10/2024 13:02:00,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өрөөнд нь орж, хүлээлгэн өгчээ. Энэ талаар сэтгүүлчдэд мэдээлэл өглөө.",https://ikon.mn//n/31si,"Ерөнхийлөгч асан Х.Баттулга Хөрөнгө оруулалтын хуулийг эсэргүүцсэн шаардлагаа УИХ-ын дарга Г.Занданшатарт өнөөдөр/2024.01.10/ өрөөнд нь орж, хүлээлгэн өгчээ. Энэ талаар сэтгүүлчдэд мэдээлэл өглөө. Тэрбээр ""Ч.Хүрэлбаатарын өргөн бариад байгаа Хөрөнгө оруулалтын гэгч хуулийн талаар Монгол Улсын ерөнхийлөгчөөр ажиллаж байсан, Г.Занданшатартай ҮАБЗ-д хамт ажиллаж байсан хүний хувьд энэ асуудлыг олон нийтээр хэлэлцүүлээч гэдгийг УИХ-ын даргад хэллээ. Газрын асуудалд хөнгөн хуумгай хандаж болохгүй. Нэг нам дангаараа олонх байгаа тохиолдолд нарийн эмзэг асуудлыг 2024 оны сонгуулийг 126 гишүүнтэй томсгосон тойргоор явуулах гэж байгаа юм бол шинэ бүтцээрээ уг хуулийг хэлэлцүүлэх талаар хэллээ. 1993 онд тавигдсан Гадаадын хөрөнгө оруулалтын хуулийн 100 мянган ам.долларыг 2013 оны 100 мянган ам.доллар гэж үргэлжлүүлж, толгой эргүүлсэн юм яриад байна. 100 мянган ам.долларын босго байхгүй болбол хөрөнгө оруулагч нэртэйгээр ямар ч хүн орж ирээд манай газрыг эзэмшиж, гэр бүлээрээ оршин суух нөхцөл байдлыг бий болгосон цоорхой хууль болох нь. Тиймээс 2024 оны сонгуулийн дараа иргэдээрээ хэлэлцүүлэх асуудлыг ерөнхийлөгч байсан хүний хувьд санаа зовниж, АН-ын гишүүдийн төлөөлөл болсон залуусын хамт УИХ-ын даргын өрөөнд орж уулзлаа"" гэв. Мэдээллийн дараа тэрбээр сэтгүүлчдийн асуултад хариуллаа. -УИХ-ын дарга таны саналыг хэрхэн хүлээж авсан бэ? -Хүлээж авлаа. Хүлээж авах ёстой.","
    Д.Янжиндулам, ikon.mn
  ","""Хөрөнгө оруулалтын хуулийг 2024 оны сонгуулийн дараа иргэдээрээ хэлэлцүүлэх асуудлыг УИХ-ын даргад хэллээ"""
01/10/2024 11:35:00,"Эдийн засаг, хөгжлийн сайд Ч.Хүрэлбаатарын өргөн барьсан ""Хөрөнгө оруулалтын тухай"" хуулийн төслийн талаар Ардчилсан Намын Улс Төрийн Зөвлөлийн гишүүд байр сууриа илэрхийллээ.",https://ikon.mn//n/31s9,"Эдийн засаг, хөгжлийн сайд Ч.Хүрэлбаатарын өргөн барьсан ""Хөрөнгө оруулалтын тухай"" хуулийн төслийн талаар Ардчилсан Нам(АН)-ын Улс Төрийн Зөвлөлийн гишүүд байр сууриа илэрхийллээ.  АН-ын дэд дарга П.Галиндэв: 2023 оны зургаадугаар сарын 23-ны өдөр Хөрөнгө оруулалтын тухай хуулийн төсөл өргөн баригдсан. Энэ хууль нь хөрөнгө оруулалтыг татах бус гадаадын иргэдийг Монголд суурьшуулах зорилготой. Тухайн үед наадам байсан учраас иргэд мэдэхгүй өнгөрсөн. Анх өргөн баригдсан өдөр Үндсэн Хуулийн Цэц(ҮХЦ)-д Ч.Хүрэлбаатарыг өгч байсан. Түүний өргөн барьсан хууль нь үндэсний болон эдийн засгийн аюулгүй байдал, Монгол хүн бүрийн эрх ашгийг зөрчсөн хуулийг эргүүлэн татсан юм гэж бодсон. Гэтэл дахин Улсын Их Хурал(УИХ)-аар хэлэлцэгдэхээр орж ирлээ.  Өмнөх хөрөнгө оруулалтын тухай хуульд байсан гадаадын иргэн, аж ахуйн нэгж 100 мянган ам.доллар ба түүнээс дээш хөрөнгө оруулалт хийж хөрөнгө оруулагч болно гэсэн заалтыг авч хаясан байна. 100 төгрөг оруулахад л гадаадын иргэн хөрөнгө оруулагч болж хувирна. Ингэснээр гадаадын иргэд 100 жилээр газар эзэмших эрх нээгдэнэ. Мөн гэр бүлээрээ байнга оршин суух эрх үүсэж байна. Дуртай аймаг, суманд очоод хөрөнгө оруулалт хийх эрхийг нээж өгсөн хууль юм. Дээрх зүйл заалтуудаас ажиглахад тус хууль нь хөрөнгө оруулалтынх биш гэдэг нь нотлогдож байгаа.  Энэ хуулийн талаар АН-ын Улс төрийн зөвлөлийг яаралтай хуралдуулах шаардлага тавьсан. Үүний дагуу Улс төрийн зөвлөл өчигдөр хуралдаж, АН-ын дарга Л.Гантөмөр хуралдааныг удирдсан.  Тус хурлаар Ч.Хүрэлбаатарын санаачилсан хууль хөрөнгө оруулалт татах зорилготой биш байна. Хөрөнгө оруулалтын тухай хуулийн төслийг АН дэмжихгүй, батлуулахгүй байх нь зүйтэй гэсэн байр суурьт хүрсэн.  Түүнчлэн АН өөрийн гэсэн Хөрөнгө оруулалтын тухай хуулийн төслийг боловсруулах ажлын хэсгийг байгуулах эсэхийг Улс төрийн зөвлөлийн хурлаар хэлэлцсэн. Тиймээс шинэчилсэн хувилбарыг боловсруулж, иргэд олон нийттэй ярилцана.  Өнгөрсөн найман жилийн хугацаанд Монгол Ардын Нам(МАН) нэг ч гадаадын хөрөнгө оруулалтыг татаж чадаагүй. Яагаад сонгуулийн өмнө энэ хуулийг батлах гэж чичрээд байгаа юм.  Ер нь Монголын нийгэмд дэх бүх хулгай хуулийн хүрээнд явсан. Сүүлийн 30 жилд гарсан хамгийн том хуулийн хулгай бол Хөрөнгө оруулалтын тухай хуулийн төсөл юм.  Ардчилсан Залуучуудын Холбооны ерөнхийлөгч Б.Ган-Очир: АН бүх цаг үед гадаадын хөрөнгө оруулалтыг оруулж ирэх талд байсан. 2012 онд гадаадын хөрөнгө оруулагчдыг татаж чадаж байсныг та бүхэн санаж байгаа байх.  Гадаадын хөрөнгө оруулалтыг татахын тулд эдийн засаг дээр нээлттэй либерал бодлого баримтлах ёстой. Гадаадын хөрөнгө оруулагчдын хөрөнгө мөнгийг төр засагтайгаа нийлж дээрэмдэх, дагнасан шүүхээр хамгаалах гэсэн хуультай болох ёстой.  Гадаадын хөрөнгө оруулагчид манай улсын авлигаас зугтаж байна. Шат шатандаа жижиг авлигатай. 1993 оны хуульд газрын 100 жилээр эзэмшүүлэх хуулийн заалттай. 1990 оны эхэн үед Монголын бүх сэхээтнүүд ганзагын наймаанд явж байлаа. Тэр үед Жефри Сакс л Монголын толгойг барьж байсан.  2013 онд Оюутолгой шиг дараагийн төслүүдийг гаргаж ирэх, гадаад монгол хоёр хамт авч үзээд хөрөнгө оруулалтын тухай хууль болгосон. Гадаадын иргэн харьяат болон Газрын тухай хуулиар зохицуулагдаж буй асуудлыг яагаад Хөрөнгө оруулалтын тухай хууль руу чихээд байгаа юм. Үүнд гол хардлага байгаа.  2015 оны дөрөвдүгээр сарын 5-нд З.Энхболд Тавантолгой ордыг Шинхуа компанид өгөхийг зогсоогоогүй бол Хятадынх болчих байлаа. Ч.Хүрэлбаатарын өргөн барьж буй хууль Монгол Улсын үндэсний аюулгүй байдал, язгуур эрх ашиг руу халдаж байна. ","
    Н.Эрхбаяр, iKon.mn
  ","""100 төгрөг оруулахад л гадаадын иргэн хөрөнгө оруулагч болж хувирна. Ингэснээр 100 жилээр газар эзэмших эрх нээгдэнэ"""
01/10/2024 11:20:00,Ерөнхий сайд Л.Оюун-Эрдэнэ Дэлхийн эдийн засгийн чуулганд оролцоно,https://ikon.mn//n/31s6,"Ерөнхий сайд Л.Оюун-Эрдэнэ Швейцарын Давос хотноо энэ сарын 15-19-нд болох Дэлхийн Эдийн Засгийн Чуулган(ДЭЗЧ)-д оролцоно. Тэрбээр тус чуулганд оролцох үеэрээ Швейцарын Холбооны Улс, Бүгд Найрамдах Армен, Бүгд Найрамдах Сингапур Улсын Ерөнхийлөгчид тус тус бараалхаж, Бүгд Найрамдах Солонгос Улс, Тайланд Улсын Ерөнхий сайдтай уулзаж хоёр орны харилцаа, эдийн засгийн хамтын ажиллагааны талаар ярилцана. Мөн олон улсын үндэстэн дамнасан корпорацуудын тэргүүн нартай уулзаж, хоёр талын худалдаа, хөрөнгө оруулалтын талаар хамтран ажиллах санал солилцоно. Түүнчлэн сэргээгдэх эрчим хүч, хөдөө аж ахуй, аж үйлдвэр, хот төлөвлөлт, цахим хөгжил, мэдээллийн технологи, аялал жуулчлал, олон улсын маркетингийн хамтын ажиллагааны чиглэлээр 30 гаруй уулзалт хийхээр төлөвлөж байна. “Өвлийн Давос” хэмээх энэхүү арга хэмжээнд манай улс 20 жилийн дараа Ерөнхий сайдын түвшинд оролцох гэж байна. Дэлхийн эдийн засгийн 54 дэх удаагийн энэ чуулганд Аргентин, Бельги, Болгар, Израиль, Ирак, Ирланд, Йордан, Канад, Кени, Колумби, Латви, Литва, Нидерланд, Польш, Серби, Украин, Унгар, Франц, Швед, Шри Ланка, Эквадор зэрэг 30 гаруй орны төрийн тэргүүн, дэд ерөнхийлөгч, Ерөнхий сайд, Засгийн газрын гишүүд болон олон улсын байгууллагын төлөөлөгчид оролцох юм.   Эх сурвалж: Засгийн газрын Хэвлэл мэдээлэл, олон нийттэй харилцах газар","
    Г.Мөрөн, iKon.mn
  ","Ерөнхий сайд ДЭЗЧ-д оролцохдоо сэргээгдэх эрчим хүч, хот төлөвлөлт зэргийн хамтын ажиллагааны талаар 30 гаруй уулзалт хийнэ"
01/09/2024 15:48:00,Улсын Их Хурал(УИХ)-ын гишүүн Ц.Анандбазарын Монгол Ардын Нам(МАН)-ын гишүүнчлэлээс нь түр түдгэлзүүлээд байгаа.,https://ikon.mn//n/31ri,"Улсын Их Хурал(УИХ)-ын гишүүн Ц.Анандбазарт Монгол Ардын Нам(МАН)-аас 2021 онд ёс зүйн хариуцлага тооцсон байдаг.  Тодруулбал тухайн үед түүнийг эмэгтэйчүүдэд бэлгийн дарамт үзүүлсэн гэх мэдээлэл гарч, зарим иргэн хуулийн байгууллагад хандсанаар Ц.Анандбазарыг намын болон парламент дахь МАН-ын бүлгийн үйл ажиллагаанд оролцох эрхгүй болгосон юм. Иймд ирэх сонгуульд нэр дэвших эсэхийг нь болон 2020 онд сонгогдсон цагаасаа хойш тойрогтоо хэрхэн ажилласан талаар нь өнөөдөр сэтгүүлчид тодруулав. УИХ-ын Ц.Анандбазар ""Нэр дэвшинэ. Намын түдгэлзсэн асуудал нь цаг хугацааных. Хэрэг хийсэн хүнийг түдгэлзсэнд тооцдог. Нүүрсний хулгайч гэж зарлагдлаа. Та нар мэдэж байгаачлан зарлагдаагүй, шалгагдаагүй зүйл байхгүй. Бүх зүйл дээр шалгагдаад дууссан. Одоо нэрээ цэвэрлэж авна. Томсгосон тойрог гэдэг бол ажил хийсэн хүнд л зөв бодлого. Монгол Улс аймаг, дов жалганы бодлогоосоо гарч чадахгүй байна. Тийм учраас томсгосон тойрог бодлогын хувьд зөв. Өөр аймагт очоод тухайн хариуцаж байсан аймагтаа юу хийсэн бэ гэдгээ хэлж ярихад малчид, сонгогчид ойлгоно. Томсгосон тойрог бол хөгжлийн нэг том алхам болж байгаа. Рейтингтэй, юм хийсэн хүн л явна. Хийсэн хүнээ балбадаг ийм ажилтай болчхоод байна. Энд та бүхэн ч бас оролцоод байгаа. Бид нэг юмыг ойлгох ёстой, хэл амтай юм уу хов жив хийдэг хүнийг сонгоод Монгол Улс хөгжихгүй. Юм хийж чаддаг, бүтээдэг, босгодог хүнийг сонговол сайн байгаа. Та нар маань ""хиам"" бага идэж, ард түмэнд зөв мэдээлэл өгвөл сайн байна"" гэлээ. Харин чуулганы таслалтаараа танхимдаа тэргүүлдэг түүнээс энэ талаар нь тодруулахад ""Чуулгандаа сууж байгаа. Бид орон нутагт ажиллаж байгаа. Булган аймагт бол очоод хийсэн ажлыг миний вэбсайт, ажлын албаны мэдээллээс харах хэрэгтэй. Маш их ажил хийсэн. 4,000 ажлын байр гаргасан. Монгол яагаад ядуу амьдраад байна гэхээр ажлын байр байхгүйгээс болоод. Яагаад бид хоорондоо зодолдоод байна гэхээр мөнгөний төлөө тэмцэл шүү дээ.  Ядуу хүн мөнгө олохын төлөө бүх аргаар үздэг. Ядуу амьдрахаас гаргахаа бид заахгүй бол бүгдээрээ ядуу амьдарсаар байгаад л дуусна"" гэв.","
    Г.Мөрөн, iKon.mn
  ",Ц.Анандбазар: Ядуу хүн мөнгө олохын төлөө бүх аргаар үздэг. Гарах аргыг нь бид заахгүй бол бүгдээрээ ядуу амьдарсаар дуусна
01/09/2024 14:34:00,УИХ-ын гишүүн Н.Алтанхуяг цаг үеийн асуудлаар мэдээлэл хийлээ.,https://ikon.mn//n/31qw,"Улсын Их Хурал(УИХ)-ын гишүүн Н.Алтанхуяг Төрийн ордны ""Их Засаг танхим""-д өнөөдөр сэтгүүлчидтэй уулзаж, асуултуудад хариуллаа. Тэрбээр хэвлэлийнхэнтэй ярилцах болсон талаараа ""Олон сэтгүүлч ярилцлага, тодруулга авах хүсэлтэй байгаагаа илэрхийлдэг. Тиймээс та бүхнийг өнөөдөр энд дуудлаа"" гэж онцлов. - Та Эрүүгийн хэргийн хянан шийдвэрлэх тухай хуулийг батлах ажлын хэсэгт багтсан. Энэ хууль батлагдсанаар ямар үр дүн гарах вэ? - Иргэдийг шүүхийн шийдвэргүйгээр саатуулж байгаа явдлыг Олон улсын шинжээчид шүүмжилж, энэ асуудлаа залруулах зөвлөмж өгсөн. Үүний дагуу Засгийн газраас Эрүүгийн хэргийн хянан шийдвэрлэх тухай хуулийн төслийг УИХ-д оруулж ирсэн.  Энэ хууль батлагдсанаар шүүхийн шийдвэргүйгээр хүнийг баривчлах, саатуулах явдал зогсоно. Цөөн тохиолдолд хойшлуулшгүйгээр баривчлах арга хэмжээ авах шаардлага гарвал шүүхийн шийдвэрийг тэр даруй гаргах зэргээр арга хэмжээ авна. Мөн хэргийнхээ зүйлчлэлээс хамаараад 1-18 сар хүртэл баривчилсан хугацаагаа сунгадаг асуудлыг цэгцлэх шаардлагатай байгаа. Хэрэг хийсэн эсэх нь тодорхойгүй байхад хүнийг 18 сараар хорино гэдэг буруу. Одоогийн яригдаж байгаа хуулийн төсөлд дээд тал нь зургаан сараар баривчлах хугацааг сунгах, үүнээс цааш шүүхийн шийдвэр гарах хүртэл хорихгүй байхаар тусгаж байгаа. Одоо мөрдөгдөж буй хуулиар бүх төрлийн гэмт хэрэг үйлдсэн сэжигтнийг шаардлагатай тохиолдолд баривчлах, саатуулах арга хэмжээ авч буй. Үүнийг өөрчилж зөвхөн хоригдох ялын зүйлчлэлтэй хүнийг л шүүхийн шийдвэрийн дагуу баривчлах ажиллагаа явагдана.  - Ирэх сонгуулийг томсгосон тойргоор зохион байгуулах тогтоолыг УИХ-аас баталлаа. Энэ тал дээр Та ямар байр суурьтай байгаа вэ? - Сонгууль дөхсөн энэ үед эрх баригчид маш том өөрчлөлт хийлээ. Сонгуулийн тойргийг томсгох санаа нь буруу биш. Харин сонгууль болохоос зургаан сарын өмнө яарч, сандарч батлах шаардлага байгаагүй. Үүнийг Монгол Ардын Нам(МАН)-ын удирдлагууд ирэх сонгуульд яаж оролцохоо тооцож хийж буй өөрчлөлт гэж харж байна. Томсгосон тойргийн нэг ач холбогдол нь намуудын өрсөлдөөн байдаг. Тэгэхээр олон намын өрсөлдөөн биш хоёр намын хооронд өрсөлдөөн илүү өрнөх байх.  Монгол Улсын асуудлыг шийдвэрлэе гэвэл Улаанбаатар хотын асуудлыг түрүүлж ярих ёстой. Гэтэл энд сонгогдох гишүүдийн тоо цөөн байгаа нь буруу. Мөнгөтэй, олонд илүү танигдсан хүмүүс сонгогдох магадлал өндөр болно.  - Өнгөрсөн сонгуульд Та бие дааж нэр дэвшсэн. Энэ сонгуульд яаж оролцохоор төлөвлөсөн бэ? - Дөрвөн жилийн өмнө Ардчилсан Нам(АН)-аас хассан тул бие дааж нэр дэвшсэн. Харин энэ удаа намаасаа өрсөлдөхөөр төлөвлөж байна. Намын удирдлагын асуудлыг бол мэдэхгүй. Гэхдээ манай нам сөрөг хүчний ажлаа хийхгүй байна. Эрх баригчдын хулгайн асуудлаар манай нам илүү шаардлага тавьж ажиллах ёстой. Харамсалтай нь энэ үүргээ гүйцэтгэж чадаагүй. - Та Орхон аймгаас УИХ-д сонгогдсон. Өнгөрсөн хугацаанд тойрогтоо ажилласан уу? ""Эрдэнэт үйлдвэр""-ийн цагаан тоосны асуудал иргэдэд хүндрэл учруулж байгаа. Энэ талаар ямар ажил хийсэн бэ? - Намайг Орхоныхон сайн дэмжиж гишүүн болгосон. Гэхдээ би зөвхөн сонгогдсон тойрогтоо гэлтгүй нийт иргэдийн төлөө ажиллаж байгаа. Манай улсад ямар ч асуудал шийдэгдэхгүй байна. Ерөнхий сайдаар ажиллаж байсны хувьд эрх баригч намтай гурван зүйл дээр хамтарч ажиллах талаар ярьсан. Нэгдүгээрт байгалийн баялагтаа эзэн болох, Эрдэнэтийн хүдрийн баяжмал буюу овоолгын ашгийг гурав хуваах санаачилга гаргасан. Харамсалтай нь УИХ-аар дэмжээгүй. Эрдэнэт үйлдвэрээс 100 сая ам.долларын ашиг гардаг. Үүнийг хэдхэн хүн хувааж байна. - Цар тахлын үеийн төсвийн зарцуулалтын сонсголыг хэзээ хийхээр төлөвлөсөн бэ? Энэ асуудлаар танай намын зүгээс ямар нэг алхам хийж байгаа юу? - КОВИД-19-ийн үеийн төсвийн зарцуулалтын талаар манай бүлгийн зүгээс шаардлага тавьсан. Гэхдээ шийдвэр гаргагчид энэ талаар хэлэлцэхгүй байна. Эрх баригчдад юуг хэзээ гаргах вэ гэдэг үзэмжийн асуудал байх шиг. Цар тахлын төсвийг нийтэд ил болговол нүүрсчдээс ч дутахааргүй дуулиан болно. Тиймээс сонгууль дөхсөн энэ үед тэдэнд уг асуудлыг сөхөх сонирхол бага байна. ","
    Э.Тэмүүлэн, iKon.mn
  ",Н.Алтанхуяг: Ирэх сонгуульд намаасаа нэр дэвшинэ
01/09/2024 13:29:00,"Үйлдвэржилтийн бодлогын байнгын хороо өнөөдрийн хуралдаанаар 2022 оны “Засгийн газарт чиглэл өгөх тухай” 08, 2023 оны нэгдүгээр тогтоолуудын хэрэгжилтийн талаарх мэдээлэл сонслоо.",https://ikon.mn//n/31rc,"Үйлдвэржилтийн бодлогын байнгын хороо өнөөдрийн хуралдаанаар 2022 оны “Засгийн газарт чиглэл өгөх тухай” 08, 2023 оны нэгдүгээр тогтоолуудын хэрэгжилтийн талаарх мэдээлэл сонслоо.  Энэ үеэр Дарханы Арьс Шир Боловсруулах Үйлдвэртэй холбоотой асуудлын талаар Хүнс, Хөдөө Аж Ахуй, Хөнгөн Үйлдвэрийн дэд сайд М.Ганхүлэг танилцуулав.  Тэрбээр ""Дархан Арьс Ширний Үйлдвэртэй холбоотой асуудлыг шийдвэрлэх, хувийн хэвшлийн хийсэн бүтээн байгуулалтыг мэргэжлийн байгууллагаар шалгуулж дүгнэлт гаргах чиглэлийг байнгын хорооноос гаргасан. Ийнхүү гурван яамны сайдын тушаалаар хамтарсан ажлын хэсэг 2023 оны гуравдугаар сарын 10-нд байгуулагдсан.  Ажлын хэсэг дүгнэлтээр зургаан дэд бүтцийг үнэлсэн. Үүнд: Энэ дүгнэлтээс хойш Хүнс, Хөдөө Аж Ахуй Хөнгөн Үйлдвэрийн Яам болон Хөгжлийн Банкнаас нэгдсэн байр суурьтайгаар саналаа илэрхийлж хувийн хэвшлийг удаа дараа хүлээсэн.  Хувийн хэвшлээс ТУЗ-өө хуралдуулах, албан бичиг өгөх байдалтайгаар хугацаа хожих маягтай явсаар 2023 оны аравдугаар сарын 31-ний өдрийн уулзалтын саналын дагуу энэ сарын 5-ны эцсийн саналаа ирүүлсэн.  Тус саналаар Монгол Улсын Ерөнхий аудиторын 2021 оны арванхоёрдугаар сарын 31-ний өдрийн А/27 тоот тушаалаар баталгаажсан Дарханы Арьс Ширний Цогцолбор төслийн таван багц дэд бүтцийн ажлын үнэлгээг дахин үнэлэх саналаа тусгасан.  Ингэхдээ аудитын үнэлгээний дүнг суурь үнэлгээ болгон тооцож, зах зээлийн үнийн индексээр дахин тооцож үнэлгээг шинэчлэх буюу нэмэгдүүлэх саналаа илэрхийлсэн.  Хувийн хэвшлүүд ажлын хэсгийн үнэлгээтэй санал нийлэхгүй байгаа. Өөрсдийн үнэлгээний олон улсын стандарт, үнэлгээний тухай хууль, аудитын тухай хуультай уялдуулан дахин үнэлж, Хөгжлийн Банканд шилжүүлнэ гэдгээ илэрхийлсэн юм.  Дарханы Арьс Ширний Үйлдвэрийн 180 га газрыг Хөгжлийн Банканд шилжүүлэхдээ нэг га-г нэг тэрбум төгрөгөөр тооцон тодорхой хэсгийг шилжүүлнэ гэсэн. Ингэхдээ ямар эрх зүйн үндэслэлээр газрыг үнэлснээ нотлоогүй.  Хувийн хэвшлийн зүгээс ажлын хэсгийн дүгнэлтийг хүлээн зөвшөөрөхгүй, газраа нэмж үнэлнэ, одоогийн үнэ хашаа нэмнэ гэсэн байр суурийг илэрхийлсэн. Төслийн талбайд хийгдсэн дэд бүтцийн барилга байгууламжийн ажил дөрөв дэх жил рүү орж байна.  Арьс шир боловсруулах үйлдвэрийн төсөлд зориулж хийгдсэн ТЭЗҮ, БОННҮ, үйлдвэрийн барилгууд, дэд бүтэц, цэвэрлэх байгууламжийн зураг төслийн ажил үнэгүйдэх эрсдэлтэй байна"" хэмээн танилцуулав. ","
    Н.Эрхбаяр, iKon.mn
  ",М.Ганхүлэг: Дарханы арьс ширний үйлдвэрийн 180 га газрын нэг га-г ₮1тэрбумаар тооцох саналыг хувийн хэвшлээс ирүүлсэн
01/09/2024 12:06:00,"Хөтөлийн ""Цемент шохой"" ХХК-ийг УИХ-ын гишүүн асан Л.Элдэв-Очир удирдахаар болжээ.",https://ikon.mn//n/31r8,"Хөтөлийн ""Цемент шохой"" ХХК-ийг УИХ-ын гишүүн асан Л.Элдэв-Очир удирдахаар болжээ. Тодруулбал түүнийг энэ сарын 5-ны өдөр ""Цемент шохой"" компанийн гүйцэтгэх захирлаар томилсон байна. Одоогоор үүрэгт ажлаа хүлээн авах процесс үргэлжилж байгааг эх сурвалж мэдээлэв. Өмнөх захирал Л.Наранбаатар оны өмнө ажлаасаа чөлөөлөгдсөн байна.  ""Цемент шохой"" ХХК-ийн гүйцэтгэх захирлаар томилогдсон Л.Элдэв-Очир нь Политехникийн дээд сургуулийг төгссөн. Засгийн газраас Цемент шохой компани 2022 онд төрийн өмчит статустай байсныг 2023 оны аравдугаар сард Хязгаарлагдмал Хариуцлагатай Компани/ХХК/ болгон өөрчилснийг компанийн танилцуулгадаа дурдсан байна.","
    Д.Янжиндулам, ikon.mn
  ","Хөтөлийн ""Цемент шохой"" компанийг УИХ-ын гишүүн асан Л.Элдэв-Очир удирдана"
01/09/2024 09:34:00,"​Монгол Улсын Ерөнхийлөгч У.Хүрэлсүхэд ОХУ-ын Ерөнхийлөгч В.В.Путин, БНХАУ-ын дарга Ши Жиньпин нар шинэ жилийн баярын мэндчилгээ дэвшүүлж, ажлын өндөр амжилт хүссэн байна. Мөн Монголын нийт ард түмэнд шинэ жилийн баярын мэнд хүргэж, Монгол Улсад хөгжил дэвшил, сайн сайхныг хүсье гэжээ.",https://ikon.mn//n/31qs,"​Монгол Улсын Ерөнхийлөгч У.Хүрэлсүхэд ОХУ-ын Ерөнхийлөгч В.В.Путин, БНХАУ-ын дарга Ши Жиньпин нар шинэ жилийн баярын мэндчилгээ дэвшүүлж, ажлын өндөр амжилт хүсээд Монголын нийт ард түмэнд шинэ жилийн баярын мэнд хүргэж, Монгол Улсад хөгжил дэвшил, сайн сайхныг хүсье гэжээ. Сануулахад хамгийн сүүлд 2023 оны аравдугаар сард БНХАУ-д болсон ""Бүс ба зам"" чуулга уулзалтад Монгол Улсын Ерөнхийлөгч У.Хүрэлсүх оролцох үеэрээ ОХУ-ын Ерөнхийлөгч В.В.Путин, БНХАУ-ын дарга Ши Жиньпин нартай уулзаж, байгалийн хийн хоолойг Монголоор дамжуулах төсөл, худалдааны татвар бууруулах асуудал, Эрдэнэбүрэнгийн усан цахилгаан станцын төслийг эхлүүлэх зэрэг мега төслүүдийг эцэслэн тохирсон юм. Энэ үеэр Монгол Улсын Ерөнхийлөгч хөрш хоёр улсын төрийн тэргүүн нарт энэ жил Монгол Улсад төрийн айлчлал хийх албан ёсны урилга өгсөн байна.","
    Д.Янжиндулам, ikon.mn
  ",Ерөнхийлөгч У.Хүрэлсүх хөрш хоёр орны төрийн тэргүүн нарыг энэ жил Монголд айлчлахыг урьжээ
01/08/2024 16:20:00,- Ардчилсан Намын бүлгээс өнөөдөр мэдээлэл хийлээ.,https://ikon.mn//n/31qi,"Ардчилсан Намын бүлгээс өнөөдөр мэдээлэл хийлээ.  Энэ үеэр өвөлжилтийн талаар УИХ-ын гишүүн Ц.Туваан ""Өвөлжилт хүндэрсэн энэ үед ногоон тэжээлийн үнэ худалдан авах боломжгүй, маш өндөр болж байна. Өнөөдрийн байдлаар тэжээл зарж байгаа цэг дээр нэг шуудай буюу 25 кг хивэг 25,000-26,000 төгрөг. Нэг боодол ногоон тэжээл 18,000-19,000 төгрөгийн үнэтэй. Өвс мөн адил 18,000-19,000 төгрөг байна.  Монгол Улсын эдийн засгийн хоёр дахь том салбар болсон газар тариалан, мал аж ахуй руу чиглэсэн бодлогоо эрт явуулахгүй бол энэ хавар маш олон мал үхэж Монголын эдийн засагт том эрсдэл үүсэх нөхцөл үүсчхээд байна.  Өвөлжилт хүндэрч байгаа энэ үед өнгөрсөн жилийн борлуулагдаагүй 70 гаруй мянган тонн улаанбуудайгаар тэжээл хийж малчдад нийлүүлэх боломж байна. Малын тэжээлийн үнэ нэмэгдэж малчид худалдаж авах боломжгүй болж байгаа энэ үед Онцгой байдал, Засгийн газар анхаарч ажил хэрэг болгох хэрэгтэй"" гэв. ","
    М.Батчимэг, ikon.mn
  ",Ц.Туваан: 70 гаруй мянган тонн улаанбуудайгаар тэжээл хийж малчдад нийлүүлэх боломж байна
01/08/2024 15:52:00,2024 оны нэгдүгээр сарын 1-нээс хэрэгжиж буй СЕХ-ноос Сонгуулийн тухай хуулийн талаар МАН-ын бүлэг гишүүдэд мэдээлэл өгчээ.,https://ikon.mn//n/31qg,"2024 оны нэгдүгээр сарын 1-нээс хэрэгжиж буй Сонгуулийн тухай хуулийн талаар СЕХ-ноос МАН-ын бүлгийн гишүүдэд мэдээлэл өгчээ. Энэ тухай УИХ-ын гишүүн М.Оюунчимэг ""Сүүлийн үед МАН-ын бүлгийн болон УИХ-ын гишүүд олон нийтийн сүлжээг хаах, олон дагагчтай инфлүэнсерүүдийг элдэв мэдээлэл гаргах, хэвлэл мэдээллийн эрх чөлөө, иргэдийн үг хэлэх эрх чөлөөнд халдах нь гэсэн ташаа ойлголтууд гарсан. Ийм зүйл огт байхгүй. Сонгуулийн Ерөнхий Хорооны хуульч тайлбарлахдаа Сонгуулийн тухай хуулийн 47.4-т бүртгүүлээгүй цахим хуудсыг сонгуулийн сурталчилгаанд ашиглах, бусдын нэр төр, алдар хүндийг гутаан доромжлох, худал мэдээлэл тараасан нь хуулийн байгууллагад өгсөн гомдлоор батлагдвал тодорхой арга хэмжээ авах тухай тусгасан болохыг хэллээ. Олон нийтийн сүлжээнд иргэдийн үг хэлэх, байр сууриа илэрхийлэх эрх чөлөөг хаах, халдах зүйл байхгүйг албан ёсоор хэлье. Харин хэвлэл мэдээллийн байгууллагуудын зүгээс СЕХ-нд олон дагагчтай инфлүэнсерүүдэд сонгуулиар бизнес хийх боломж болгож байгаа хэрнээ хэвлэл мэдээллийн байгууллагууд, сонин, радио, ТВ-д хууль хатуу үйлчлэх гээд байгааг анхаарч өгөөч гэсэн хүсэлтүүд ирснийг СЕХ-ны дарга хэлж байсан. Энэ талаарх зөв зохицуулалтыг хуульд тодорхой заасан байгааг  хэлснийг дуулгалаа"" гэв.","
    Д.Янжиндулам, ikon.mn
  ","М.Оюунчимэг: Олон нийтийн сүлжээнд иргэдийн үг хэлэх, байр сууриа илэрхийлэх эрх чөлөөнд хэн ч халдахгүй"
01/08/2024 14:24:00,Банкны нийт хувьцаа эзэмшигчдийн хувьцааны хэмжээ 20%-аас хэтрэхгүй байх хууль 2024 оны нэгдүгээр сарын 1-нээс хэрэгжиж эхэлж байгаа юм.,https://ikon.mn//n/31q9,"УИХ дахь МАН-ын бүлэг өнөөдөр хуралдаж, гурван асуудлыг хэлэлцжээ. Энэ талаар бүлгийн дарга Д.Тогтохсүрэн ""МАН-ын бүлгийн хурлдаар намрын чуулганаар хэлэлцэх асуудлууд, Банкны тухай хууль, дагаж мөрдөх журмыг ярилцаж дэмжлээ. Энэ сарын 1-нээс Сонгуулийн тухай хууль хэрэгжиж байгаа тул УИХ-ын гишүүдэд уг хуулийг хэрэгжүүлэхэд анхаарах асуудлын талаар мэдээлэл өглөө. Үндсэн хуульд зааснаар намрын чуулган 75 хоногоос доошгүй хугацаанд хуралдах ёстой. Тэгэхээр нэгдүгээр сарын 20-нд УИХ-ын чуулган завсарлана. Намрын чуулганаар эрүүгийн хэргийн хянан шийдвэрлэх тухай хууль, иргэний хэргийг хянан шийдвэрлэх тухай хуульд орсон нэмэлт өөрчлөлтүүд, хүүхэд хамгааллын хууль, үнэт цаасны хууль, эмэгтэйчүүдийн бизнесийг дэмжих чиглэлээр зэрэг хуулиудыг батлах нь зүйтэй гэж үзлээ. Б.Баттөмөр нарын гишүүд Банкны тухай хуулийн төсөлд өөрчлөлт оруулах хуулийн төслийг санаачилсан, уг хуулийг хэлэлцлээ. Банкны нэг хувьцаа эзэмшигчдийн хувьцааны хэмжээ 20%-аас хэтрэхгүй байх хуулийн хэрэгжилт 2024 оны нэгдүгээр сарын 1-нээс эхэлж байгаа юм. Үүнтэй холбогдуулаад олон улсын байгууллага болон банкнуудаас хуулийн хугацааг сунгах санал тавьсан учир хуулийн хэрэгжих хугацааг 2026 он хүртэл сунгах нь зүйтэй гэж үзсэн. Нэгдүгээр сарын 1-нээс хэрэгжиж байгаа Сонгуулийн тухай хуулиар олон зүйлийг хориглосон учир гишүүдэд хууль зөрчихгүй байх мэдээллийг өглөө"" гэв.","
    Д.Янжиндулам, ikon.mn
  ","""УИХ-ын чуулган нэгдүгээр сарын 20-нд завсарлана"""
01/08/2024 13:33:00,- УИХ дахь Ардчилсан намын бүлгээс мэдээлэл хийлээ.,https://ikon.mn//n/31q5,"УИХ дахь Ардчилсан Нам(АН)-аас КОВИД-19-ийн сонсгол болон Ногоон автобусны хэргээр мэдээлэл хийлээ.  КОВИД-19-ийн үеийн мөнгө санхүүгийн зохицуулалттай холбоотой асуудлаар сонсгол явагдаагүй. Эрх баригчид энэ хоёр асуудлаар сонсгол явуулахгүй байх бүхий л бололцоог гаргаж байна гэдгийг АН-аас онцолж байв.  Ногоон автобусны асуудлаар түр хороо байгуулах саналыг Ардчилсан Намаас өргөн бариад 50 хонож байгаа аж.  Энэ талаар УИХ-ын гишүүн Н.Ганибал ""Ногоон автобусны хэрэгт хэн гэдэг эрх мэдэлтэн, албан тушаалтнууд ямар хуулиудыг яаж зөрчсөнийг олон нийтэд нээлттэй л болгох гээд байгаа юм. Бараг тодорхой байгаа.  Зөвхөн 2022 онд гэхэд 1.2 их наяд төгрөгийн шууд худалдан авалтуудыг нээлттэй бишээр хийсэн. Үүний цаана хулгай, луйвар нуугдаж байгаа"" гэв.   ","
    М.Батчимэг, ikon.mn
  ",АН: Эрх баригчид КОВИД-19-ийн үеийн мөнгө болон ногоон автобусны асуудлаар сонсгол явуулахгүй байх бүхий л бололцоог гаргаж байна
01/06/2024 09:15:00,ОХУ-ын ерөнхийлөгч Владимир Путин 2024 онд дэлхийн арав гаруй улсад уригдсан тухай ТАСС агентлаг өчигдөр орой мэдээлжээ.,https://ikon.mn//n/31or,"ОХУ-ын ерөнхийлөгч Владимир Путин 2024 онд дэлхийн арав гаруй улсад уригдсан тухай ТАСС агентлаг өчигдөр орой мэдээлжээ. Кремль одоогоор ямар нэг гадаад айлчлалын тов зарлаагүй байгаа. Сүүлийн хэдэн сарын хугацаанд Оросын ерөнхийлөгч Бразил, Бурунди, Вьетнам, Иран, Ирак, Умард Солонгос, Куба, Монгол, Тайланд, Турк зэрэг улсуудаас урилга хүлээж авсныг дээрх мэдээнд дурджээ. Өнгөрсөн 2023 онд тэр Киргиз, Хятад, Казахстан, Беларусь, Арабын Нэгдсэн Эмират, Саудын Араб улсуудад айлчилсан юм.   Эх сурвалж: ТАСС  ","
    Т.Давааням, ikon.mn
  ",Путинийг Монгол улс урьсан тухай ТАСС мэдээллээ
01/05/2024 17:12:00,- Аливаа нэр дэвшигчид санал өгөхийг уриалах эрхтэй хүмүүс,https://ikon.mn//n/31om,"Сонгуулийн Ерөнхий Хороо(СЕХ)-ноос аливаа нэр дэвшигчид санал өгөхийг уриалах эрхтэй хүмүүсийн талаар дараах мэдээллийг өглөө.  ""Би энэ хүнийг дэмждэг"" буюу үзэл бодлоо илэрхийлэх эсвэл ""Энэ хүнийг дэмжээрэй"" буюу бусдыг уриалах гэдэг нь хоёр өөр хэлбэр аж.  Иймээс хувь хүний сошиал хаяг дээр орж байгаа пост, контент дээр хяналт тавигдахгүй. Гэхдээ бусдыг уриалахыг хориглоно гэдгийг СЕХ-ноос тодотгож байна. Хэрвээ нэр дэвшигч инфлүэнсер буюу хувь хүнтэй гэрээ хийгээд сурталчилгаагаа явуулахаар болбол тухайн хүн нь дээр дурдсан бусдыг уриалах таван төрлийн хүний нэг нь л болох ёстой. Мөн тухайн хүний цахим хуудсыг Харилцаа Холбооны Зохицуулах Хороо(ХХЗХ)-нд заавал бүртгүүлэх юм байна. Бүртгүүлээгүй цахим хуудсаар сонгуулийн сурталчилгаа явахгүй. Хэрвээ бүртгүүлээгүй цахим хуудсаар сонгуулийн сурталчилгаа явж байвал зөвшөөрөлгүйгээр сонгуулийн сурталчилгаа явуулж байна гэсэн хориглосон арга хэмжээнд орох аж.  Гэхдээ сонгуульд уриалах эрхтэй хүний тоон нэг нэр дэвшигч дээр хязгаартай байдаг учир олон хүнийг болгох боломжгүй гэдгийг СЕХ-оос онцлов.  Түүнчлэн AI ашиглан бусдыг гүтгэн, доромжлохыг Эрүүгийн тухай болон Зөрчлийн тухай хуулиар хориглосон байгаа бөгөөд үүн дээр цагдаа болон тагнуулын байгууллага хяналт тавьж ажиллах юм байна.  Мөн энэ жил ""Meta"" компаниас албан ёсны төлөөлөл ирж ажиллана гэсэн төлөвлөгөөтэй байгаа аж. ","
    М.Батчимэг, ikon.mn
  ",СЕХ: Инфлүэнсерүүд аливаа нэр дэвшигчид санал өгөхийг уриалахыг хориглоно. Хэрэв уриалах бол хаягаа бүртгүүлнэ
01/05/2024 16:15:00,Монголын Үйлдвэрчний Эвлэлийн Холбоо (МҮЭХ) гишүүн байгууллага болох ахмадын холбоогоо хөөжээ.,https://ikon.mn//n/31o8,"Монголын Үйлдвэрчний Эвлэлийн Холбоо (МҮЭХ) түрээсийн төлбөрөө төлөөгүй гэх шалтгаанаар ахмадын холбоогоо хөөжээ. Тэд ахмадын холбоогоо ""Шүүхийн шийдвэр гарсан тул түрээсийн мөнгө төл, үгүй бол гар"" гэх шаардлагыг тавьсан аж.  Энэ талаар МҮЭХ-ны гишүүн байгууллага болох ахмадын холбооны тэргүүн С.Баяраа сэтгүүлчдэд мэдээлэл өглөө.  Тэрбээр ""МҮЭХ-ны Ерөнхийлөгч С.Эрдэнэбат, дэд Ерөнхийлөгч Б.Рагчаа тэргүүтэй хүмүүс манай холбооны үйл ажиллагааг сайжруулна гэж амлалт өгсөөр хоёр жил болж байна. Анх Монголын Тээвэр Холбоо Газрын тосны ҮЭ-ийн дарга байхдаа сонгуулиар булхайцаж, холбооны удирдлагыг гартаа авсан. Монголын үйлдвэрчний эвлэлүүдийн холбооны дүрэмд зааснаар бүх холбоод тэгш эрхтэй байх ёстой. ҮЭ-ийн нийт 14 холбоо бий. Эдгээрээс аль нь ч түрээсийн төлбөр төлдөггүй. Гэтэл ахмадын холбоо болон хөдөлмөрчдийн эв нэгдэл гэсэн хоёр байгууллагыг нийт 37 сая төгрөгийн түрээс төлөхийг шаардсан.   Үйлдвэрчний эвлэлийн үе үеийн дарга нарын авлига, хулгайн асуудлыг ярихаар буруудаж, биднийг замаасаа зайлуулахаар улайрч байна. Татвар төлөгчдийн мөнгөөр хувьцаа худалдаж авсан, Үйлдвэрчний эвлэлийн нэр дээр байсан газруудыг зарж, борлуулсан олон асуудал бий. Мөн энэ байгууллагын нэр дээр байсан Замын цагдаагийн зүүн талд байршилтай газрыг 118 айлын орон сууцаар зарсан юм. Гэтэл эдгээр байрыг удирдлагууд өөрсдийнхөө холбооны хүмүүст хуваарилсан. Энэ орон сууцнаас УИХ-ын гишүүн С.Ганбаатар 15 орон сууц авчхаад одоог хүртэл мөнгийг нь төлөөгүй. Түүнчлэн найман байрыг юунд зарцуулсан нь тодорхойгүй шалтгаанаар алга болчхоод буй. Энэ мэт олон асуудлаас болоод ахмадуудыг хөөж гаргахыг санаархаж байна"" гэж ярилаа.  Тус холбооны нэр дээр байсан Сонгинын амралтын газар, МҮЭСТО-ны ойр орчмын газруудыг мөн борлуулж, үндэслэлгүйгээр хөрөнгөжсөн асуудал ч байгааг онцлов.  ","
    Э.Тэмүүлэн, iKon.mn
  ",С.Баяраа: УИХ-ын гишүүн С.Ганбаатар МҮЭХ-ноос 15 орон сууц авсан. Энэ мэт асуудлаас болоод ахмадуудыг хөөж гаргахыг санаархаж байна
01/05/2024 15:39:00,"Үндэсний аюулгүй байдлын зөвлөл, хууль хүчний байгууллага болон батлан хамгаалахын салбарынхантай зөвшилцсөн эсэх асуултад хариулт өгөв.",https://ikon.mn//n/31oc,"Хөрөнгө оруулалтын тухай хуулийн шинэчилсэн найруулгын төслийг хэлэлцлээ. Энэ үеэр тус хуулийн төслийн талаар УИХ-ын гишүүн Б.Бейсен, Эдийн засгийн хөгжлийн сайд Ч.Хүрэлбаатар нар дараах байр суурийг илэрхийлэв.  УИХ-ын гишүүн Б.Бейсен хэлэхдээ ""Одоогийн хуулийн төслийн 4.1.5-д гадаадын хөрөнгө оруулагч гэж Монгол Улсад хөрөнгө оруулалт хийж байгаа Ингэж оруулсан нь буруу гэж бодож байна. Гадаадын олон иргэн манай улсад орж ирэх боломжийг нээж байгаа юм биш үү. Гадаад иргэд орж ирээд нөөц багатай уурхайнуудыг ухаж, хайгуулаар ашигладаг асуудал байгаа. Түүнчлэн үндэсний аюулгүй байдлын асуудал бий.  Энэ талаар Үндэсний аюулгүй байдлын зөвлөл, хууль хүчний байгууллага болон батлан хамгаалахын салбарынхантай зөвшилцсөн үү. Монгол Улсын хөгжлийн стратегитай холбоотой хөрөнгө оруулалт хийх олон салбар байна. Тухайлбал газрын тосны үйлдвэр байгуулах, зам, метро барих болон мал аж ахуйн гаралтай түүхий эд буюу ноос, ноолуур арьс ширний салбарт үйлдвэр байгуулах асуудлыг хөрөнгө оруулалтын хуульд тусгамаар байна. Мөн эрүүл мэндийн салбар, хүнсний үйлдвэрийн асуудалд хөрөнгө оруулалт хийх нь зүйтэй"" хэмээн байр сууриа илэрхийлэв.  Эдийн засгийн хөгжлийн сайд Ч.Хүрэлбаатар ""Гадаадын хөрөнгө оруулалтыг оруулж ирэхэд Үндэсний аюулгүй байдлын зөвлөл, тагнуул, цагдаа, батлан хамгаалах яамтай зөвшилцсөн эсэх талаарх асуултад хариулъя.  Энэ бол бизнес, эдийн засгийн орчныг бий болгох тухай ажил.  Улсын эдийн засгийг улам тэлэх, төрөлжүүлэх, ард иргэдэд, бизнес эрхлэгчдэд боломж, сонголтыг шинээр бий болгох талаар хэлэлцэж байгаа. Ийм төрлийн хуулийг бизнесийнхэнтэйгээ л ярилцмаар байна.  Монгол хүчний байгууллагын улс биш. Манай арми, цагдаа, тагнуул хүчтэй байх ёстой. Гэхдээ бизнесийн харьцааны асуудлуудыг шийдвэрлэхийн тулд бизнесийнхэнтэйгээ ярьдаг, зөвлөлддөг, бусад орны хамгийн сайн, шилдэг жишгүүдийг нэвтрүүлмээр байгаа юм. Ямар нэгэн зүйл хийхийн өмнө батлан хамгаалах, цагдаа, Авлигатай Тэмцэх Газраас асуугаад байвал энэ улс хөгжихгүй. Ихэнх нь болохгүй, эрсдэлтэй гэнэ. Дэлхийн улс орнуудад байгаа хамгийн сайн жишгийг л дагаж явах ёстой. Хөгжлөөрөө манайхаас доош орчихсон орнуудын жишгийг Монголд нэвтрүүлээд байвал уруудна. Иймд сайн жишгийн дагуу хөгжиж, хиймэл бэрхшээлүүдийг бизнест учруулаад хэрэггүй, илүү боломж олгоё"" гэлээ.  ВИДЕО: ","
    П.Сайнжаргал, IKON.MN
  ","Ч.Хүрэлбаатар: Хийх ажлуудаа батлан хамгаалах, цагдаа, АТГ-аас асуугаад байвал энэ улс хөгжихгүй"
01/05/2024 14:10:00,УИХ-ын сонгуулийн тухай хууль 2024 оны нэгдүгээр сарын 1-нээс мөрдөгдөж эхэлжээ. Ингэснээр ээлжит сонгуулийн жил эхэлж байна.,https://ikon.mn//n/31o9,"УИХ-ын сонгуулийн тухай хууль 2024 оны нэгдүгээр сарын 1-нээс мөрдөгдөж эхэлжээ. Ингэснээр ээлжит сонгуулийн жил эхэлж байна. Ээлжит сонгуулийн жил эхэлснээс хойш санал авах өдрийг дуустал, нөхөн, ээлжит бус сонгуулийн тухайд сонгууль товлон зарласан шийдвэр гарснаас хойш санал авах өдрийг дуустал аливаа этгээд өөрөө болон бусдаар дамжуулж сонгогчдын саналыг татах зорилгоор дараах үйлдэл, үйл ажиллагаа явуулахыг хоригложээ. Хууль бус сурталчилгаа нь нэр дэвшигчийг бүртгэхээс татгалзах үндэслэл болох юм байна. Хуулийн хэрэгжилтэд Шударга өрсөлдөөний асуудал эрхэлсэн төрийн захиргааны байгууллага хяналт тавих бөгөөд зөрчлийг шалгах хугацаанд үйл ажиллагааг нь зогсоох тухай дүгнэлтийг зөвшөөрөл олгосон байгууллагад нь хүргүүлэх арга хэмжээг авч болох юм байна. Харин бэлэн мөнгө, эд зүйл тараасныг сонгогч баримттайгаар цагдаагийн байгууллагад мэдэгдэж болно.","
    Д.Янжиндулам, ikon.mn
  ","Аливаа этгээд сонгогчдын саналыг татах зорилгоор ажилд оруулах, гадаадад амраах, бэлэг, мөнгө өгөх нь хориотой"
01/05/2024 13:50:00,Хөрөнгийг нь дээрэмддэг үзэгдэл гараад байгаа учраас Монгол Улсад гадаадын хөрөнгө оруулалт орж ирэхгүй байгаа юм.,https://ikon.mn//n/31o1,"УИХ-ын намрын чуулганы нэгдсэн хуралдаан Төрийн ордонд өнөөдөр болж байна.  Энэ үеэр ""Хөрөнгө оруулалтын тухай хуулийн шинэчилсэн найруулгын төсөл""-ийг хэлэлцэж байгаа юм.  Тус хуулийн төсөлтэй холбогдуулан УИХ-ын гишүүн Б.Баттөмөр, Эдийн засгийн хөгжлийн сайд Ч.Хүрэлбаатар дараах байр суурийг илэрхийлж, хариулт өгөв.  УИХ-ын гишүүн Б.Баттөмөр: Бид бусдын муу муухайг гайхаад байх хэрэггүй. Улс орнууд өөрсдийнхөө жамаар хөгжиж байгаа. Сүүлийн 30 жилийн хугацаанд ханшийн уналт, инфляц, өвчлөл, утаа, түгжрэл, гадаад өр гэх мэтчилэн тоочвол зарим талаараа тэднээс дор орсон ч байж магад. Өөрсдийнхөө гэрийг гэрэлтүүлчхээд хүний гэрийг гэрэлтүүл гэж үг бий. Ийм учраас бодолтой ярихгүй бол болохгүй. Энэ жил Монгол Улсын төсөвт 760 тэрбум төгрөг нийлүүлнэ. Манай улсын нийт төсөв 27 их наяд төгрөг. 2023 онд болсон эдийн засгийн форумын үеэр ""Рио Тинто""-гийн ТУЗ-ийн дарга “Оюутолгой төслийн үр ашиг монголчуудын хүссэн хүсэл, хүлээлтэд хүрээгүй” гэдгээ хүлээн зөвшөөрч байсан. Нэг буруу хийсэн гэрээ цаашид жишиг болоод явчихдаг. Ийм учраас гадаадын хөрөнгө оруулалтыг татахдаа Монгол Улсын ард иргэдийн эрх ашгийг нэгдүгээрт тавьж, үр ашигтай хийх нь зүйтэй. Казахстанаас эхлээд олон оронд ийм жишиг байна. Гэвч Монголд алга. Яагаад гадаадын хөрөнгө оруулалт манайхаас дайжив, яагаад 5,500 ААН Монголоос татан буугдав, Яагаад нийт ААН-ийн 3.7-хон хувь нь гаднын хөрөнгө оруулалттай байна вэ. Энэ бүхэн хуульдаа байна уу, эсвэл өөр шалтгаан бий юу?  Сайд Ч.Хүрэлбаатар: Яагаад гадаадын хөрөнгө оруулалттай ААН-үүдийн тоо цөөрч байгааг нэлээд сайн судалж үзсэн. Бүртгэл, зөвшөөрөл авах, шүүхэд хандах, шүүх дээр очиж асуудлаа шийдвэрлүүлэх зэрэг олон асуудал гардаг. Хөрөнгө оруулагчдын гомдлыг Засгийн газар дээр ярьдаг болж эхэлсэн. Анх эхлээд найман гомдол ирсэн. Одоо 69 ААН гомдол гаргасан байгаа. Манай зарим хуулийн байгууллагын хүмүүс нийлж байгаад хүний бизнесийг булаадаг, хуулиар шаардах ёсгүй зүйлсийг нэхдэг, шаарддаг. Зарим лицензийг нь хүчингүй болгуулж өөрсдөө авдаг. Гэрийнх нь энд тэнд хар тамхи аваачиж нуучхаад илрүүлээд хөөж гаргадаг. Хөрөнгийг нь дээрэмддэг үзэгдэл гараад байгаа учраас Монгол Улсад гадаадын хөрөнгө оруулалт орж ирэхгүй байгаа юм. Энэ бүхнийг засах зорилгоор Хөрөнгө оруулалтын тухай хуулийг оруулж ирсэн.  ВИДЕО: ","
    П.Зоригт, IKON.MN
  ",Ч.Хүрэлбаатар: Гадаадын хөрөнгө оруулагчдын гэрт нь хар тамхи нуучхаад илрүүлээд хөөж гаргадаг үзэгдэл байна
01/05/2024 13:31:00,Улсын Их Хурал(УИХ)-ын чуулганы нэгдсэн хуралдаанаар өнөөдөр Хөрөнгө оруулалтын тухай хуулийн төслийг хэлэлцэж байна.,https://ikon.mn//n/31o4,"Улсын Их Хурал(УИХ)-ын чуулганы нэгдсэн хуралдаанаар өнөөдөр Хөрөнгө оруулалтын тухай хуулийн төслийг хэлэлцэж байна.  Өмнө нь энэхүү хуулийн төсөлд гадаадын аж ахуйн нэгжид 100 хүртэлх жилээ эзэмшүүлэх тухай заалт байсан. Энэ нь олон нийтийн эсэргүүцэлтэй тулснаар хуулийг хэлэлцэхийг түр хойшлуулаад байв. Тэгвэл энэ удаад хуулийн төсөлд гадаадын аж ахуйн нэгжид 100 хүртэл жилээр газар ашиглуулах гэж яагаад оруулсныг УИХ-ын Д.Сарангэрэл тодруулан асуув. УИХ-ын гишүүн Д.Сарангэрэл: Улс орны онцлог, газар зүйн байршил, хүн амын тоо гээд нөхцөл байдалтайгаа уялдуулж, гадаадын хөрөнгө оруулалтад болгоомжтой хандаж байгааг буруу гэж үзэхгүй байна. Тухайлбал БНСУ-ын хувьд гадаадын хөрөнгө оруулагч хуулийн этгээдэд тавих санхүүгийн босго 100 сая ам.доллар. Хэрэв хоёр тусдаа хөрөнгө оруулагч бол дундаа биш тус бүр 100 сая ам.доллар байдаг.  Гадаадын хөрөнгө оруулалтад тавих босгоо байхгүй болгочхоор аль салбарт илүү хөрөнгө оруулалт орж ирэх юм бэ. Бодлогоороо аль салбараа нээлттэй байлгаж, аль салбартаа хязгаарлах юм бэ. Үүнд хариулт авъя.  Гуравдугаарт хуулийн 16.1.3-т Монгол Улсад хөдөлмөр эрхлэх гадаад ажилтныг ажлын байрны төлбөрөөс хөнгөлөх, чөлөөлөх гэж орж иржээ. Энэ хураамжаар Хөдөлмөр эрхлэлтийг дэмжих сан ажилладаг. Ингэж чөлөөлснөөр энэ сан санхүүжилтгүй болно гэсэн үг үү. Үүнийг яаж тооцсон бэ? УИХ-ын гишүүн, Монгол Улсын Шадар сайд бөгөөд Эдийн засаг, хөгжлийн сайд Ч.Хүрэлбаатар: Энэ хуулийг оруулж ирэхээс өмнө нэлээд хэлэлцүүлэг хийсэн. Ингэхэд босготой холбоотой санал их байв. Бид бизнес эрхлэгчдийнхээ саналыг сонсохгүй гээд явж болно. Үүнийг хийчихвэл бизнес эрхлэх боломж нэмэгдэнэ, олон саад бэрхшээл алга болно, хулхидуулаад байх нь эрс багасна гээд хэлж байгаа бизнес эрхлэгчдийнхээ саналыг сонсохгүй явж болно шүү дээ. Харин хариу нь юу гэж гарах бол. Бид нар ардчилсан нийгэмд амьдарч байна. Улс орныхоо хөгжлийг бий болгоё л гэж байгаа. Аль болох хурдан хөгжмөөр байна. Аль болох л хааж боосон юм хийсээр байгаа одоо улсынхаа эдийн засгийн байдлыг хар л даа.  Монгол Улс бүх хилээ хааж байгаад хөгжөөд явах боломжтой, гэхдээ хөгжил их удаан ирнэ. Тэр хооронд эрх баригчдыг хэд хэд сольчих байх.  Газар эзэмших, ашиглах гэдэг дээр одоогийн хүчин төгөлдөр байгаа хуульд 100 жилээр эзэмших, ашиглах гэж байгаа юм. Тэгэхээр эзэмших гэдэг үг нь Үндсэн хууль зөрчиж байна гэж үзээд эзэмших гэдгийг нь дараад, ашиглаж болгож оруулж ирсэн.  Энэ хуулийг явуулахгүй гэж байгаа бол Үндсэн хууль зөрчсөн заалтыг хамгаалж үлдэнэ гэсэн үг. Хөдөлмөр эрхлэлтийн тухайд бизнес эрхлэгчидтэй уулзахад хэлж байгаа асуудал нь ажиллах хүч алга гэсэн. Ажилладаг хүн байхгүй гэж байна. Компаниудад тулгамдаж байгаа асуудал нь татвар хураамж биш ажиллах хүчний дутагдал.  ВИДЕО:","
    Б.Бадамгарав, IKon.mn
  ",Д.Сарангэрэл: Өмнөх хуулийн төсөлд газрыг 100 жилээр эзэмшүүлэх гэж байсныг одоо ашиглуулах болгож оруулж ирсэн байна
01/05/2024 13:14:00,"УИХ-ын дарга Г.Занданшатар ""Г.Дамдинням гишүүний хувьд зарим хүмүүс цагаан сарыг далимдуулж мөнгө тарааж болохгүй гэдэг асуудлыг ярьж байгаа. Түүнээс биш Г.Дамдинням гишүүн мөнгө тараадаг хүн биш, мөнгө тараагаагүй, тойрогтоо иргэдийн саналыг авч ажиллаж байгаа"" хэмээн өчигдрийн хэлсэн үгтээ залруулга хийжээ.",https://ikon.mn//n/31o2,"УИХ-ын намрын чуулганы өчигдрийн /2024.01.04/ хуралдаанд УИХ-ын гишүүн Г.Дамдинням СЕХ-ны гишүүнд нэр дэвшигчдээс асуулт асуув. Тэрбээр ""Машин, хурдан морины сугалаа явуулж байна. Хүмүүс ч оны өмнө л амжуулчихлаа даа, оноос хойш яах вэ. Би Дарханд байгаа ах, дүү нартайгаа бэлэн мөнгө бариад золговол сонгогч татсан хэрэгт орох уу"" гэх асуултыг асуусан ба харин УИХ-ын дарга Г.Занданшатар “Г.Дамдинням гишүүн мөнгө тараахаа боль” хэмээн үг хэлсэн нь олон нийтийн шүүмжлэл дагуулаад байсан юм. Тэгвэл өнөөдрийн чуулганы хуралдааны эхэнд УИХ-ын дарга Г.Занданшатар хэлсэн үгтээ залруулга хийлээ. Тэрбээр “Сонгуулийн жил эхэлсэн. Энэ үед хариуцлагатай байхыг сануулсан. Г.Дамдинням гишүүний хувьд зарим хүмүүс цагаан сарыг далимдуулж мөнгө тарааж болохгүй гэдэг асуудлыг ярьж байгаа. Түүнээс биш Г.Дамдинням гишүүн мөнгө тараадаг хүн биш, мөнгө тараагаагүй, тойрогтоо иргэдийн саналыг авч ажиллаж байгаа"" хэмээн онцлоод ""Харин энэ жил янз бүрийн эд зүйл тараадаг биш том тойрог дээр ард түмний нийтлэг эрх ашгийг хамгаалдаг, ард түмний төлөөлөгч болж ажиллах энэ зарчимтай холбогдуулж цагдаагийн даргад санал хүсэлтийг тавьсан. Хиймэл оюун ухаан ашигласан сошиал медиаг бид хянах боломжгүй байгаа. Үүнээс урьдчилсан сэргийлэх тал дээр хууль тогтоомжийг боловсронгуй болгоход анхаарах зүйл байгаа” гэлээ.   ","
    ikon.mn
  ",УИХ-ын дарга Г.Занданшатар Г.Дамдинням гишүүний талаар залруулга хийв
01/05/2024 13:08:00,УИХ-ын намрын чуулганы үдээс хойших хуралдаан Төрийн ордонд өнөөдөр болж байна.,https://ikon.mn//n/31n7,"УИХ-ын намрын чуулганы нэгдсэн хуралдаан Төрийн ордонд өнөөдөр болж байна.  Өнөөдрийн хуралдаанаар Хөрөнгө оруулалтын тухай хуулийн шинэчилсэн найруулгын төслийг хэлэлцэх эсэхийг хэлэлцэж байгаа юм. Энэ үеэр тус хуулийн зүйл заалттай холбогдуулан УИХ-ын гишүүн Б.Жаргалмаа салбарын яамны албан тушаалтнуудаас асуулаа.  УИХ-ын гишүүн Б.Жаргалмаа: Хөрөнгө оруулагчтай гэрээ хийх асуудлыг Засгийн газрын гишүүд нь өөрсдөө хариуцна гэж байна. Төр хувийн хэвшлийн түншлэлийн тухай хуулиар хувийн хэвшил холбогдох яамтай хамтарсан түншлэл байгуулах заалттай хэр нийцэж байгаа вэ.  Яагаад Засгийн газрын гишүүн хөрөнгө оруулагчтай гэрээ байгуулах ёстой юм. Жишээлбэл оёдлын үйлдвэртэй хөрөнгө оруулагч авч ирнэ. Тэр оёдлын үйлдвэрийг Хөдөө аж ахуйн яам хариуцах юм байна.  Ямар салбарт хөрөнгө оруулалт оруулж болох талаар асуух гэсэн юм. Хэн нэгэнд хориглосон заалт байхгүй байна. Банкны салбарт хөрөнгө оруулалт оруулж ирнэ гэвэл манай улсад гадаадын банк орж ирэх нь. Оюутолгойн гэрээ, санхүүгийн гүйлгээ гадаадын банк дээр хийснээр маш том эрсдэл дагуулсныг түүх бид нарт харуулж байгаа.  4.1.6. “гадаадын хөрөнгө оруулалттай хуулийн этгээд” гэж Монгол Улсын хууль тогтоомжийн дагуу байгуулагдсан хуулийн этгээдийн нийт гаргасан хувьцаа, хөрөнгө, саналын эрхийн 25 буюу түүнээс дээш хувийг гадаадын хөрөнгө оруулагч эзэмшиж байгаа компани, нөхөрлөлийг гэж заасан байна. Санхүүгийн нээлттэй зах зээлээс хувьцаа, бонд хүртэж байвал тодорхой хэмжээнд хөрөнгө оруулагч болно гэсэн заалтын талаар тайлбарлана уу.  5.3-д төрөөс үндэсний аюулгүй байдал улсын эдийн засгийн ашиг сонирхлоор хамгаалах зорилгоор хууль тогтоомжоор гадаадын шууд хөрөнгө оруулалтыг хязгаарлаж болно гэж заасан байна.  Эдийн засаг, Хөгжлийн яамны Хөрөнгө оруулалтын бодлогын газрын зөвлөх Б.Төгөлдөр: Энэ хууль нь хөрөнгө оруулагч гэж хэн бэ, хөрөнгө оруулалтын талаар суурь асуудлыг зохицуулж байгаа. Хөрөнгө оруулалтын тухай хууль батлагдсанаар төр хувийн хэвшлийн түншлэлийн хууль 100 хэрэгжих боломжийг нээж өгнө.  ААН байгуулахтай холбоотой зохицуулалт хуучны хуульд байгаа. Үүнтэй холбоотойгоор ААН байгуулахад тавьдаг байсан босго үнийн дүн дээр өөрчлөлт орсон. Хөрөнгө оруулалтын тухай хуульд зарим салбаруудыг хориглосон байдаг. Маш олон салбарын хуульд гадаадын шууд хөрөнгө оруулалт орж ирэхийг хориглосон. Энэ зохицуулалтыг нээлттэй болгохоор ажилласан.  Одоогийн хуулиар уул уурхай, банк санхүү, харилцаа холбооны салбарт гадаадын төрийн өмчит ААН үйл ажиллагаа явуулахыг хориглосон байсан. Тиймээс хөрөнгө оруулалтын тухай хуульд хориглосон хязгаарласан заалт байх нь учир дутагдалтай гэж үзээд авсан.  Эдийн засаг, хөгжлийн сайд Ч.Хүрэлбаатар: Банкны салбарт хөрөнгө оруулалт оруулж ирж болно. Оруулж ирмээр ч байна. Эх үүсвэр багатай цөөхөн хэдэн банктай. Иргэд, ААН-үүд зээл авахад төвөгтэй, олдсон ч асар өндөр хүүтэй. Нэг хоёр банкны эрх ашгийг бус зээл авч буй иргэд, ААН-ийн эрх ашгийг нэгдүгээрт тавих ёстой.  Монгол ардчилсан улс юм бол иргэдийн эрх ашгийг нэгдүгээрт тавьж явах ёстой. Нэг хоёр банкны эрх ашгийг дээд талд нь тавьдаг тогтолцооноос зайлсхийх ёстой. 1993 оны хуулиар газрын зөвхөн ашиглах, 2013 оны хуулиар эзэмшүүлэх болон ашиглах гэж заасан нь үндсэн хууль зөрчсөн. Тиймээс энэ хуулийн өөрчлөлтөөр эзэмшүүлэхийг нь хасахаар оруулж ирсэн.  Үүнийг олон хүмүүс мушгиж байгаа. Энд тэнд эзэмших эрх авчихсан хүмүүс энэ хуулийн өөрчлөлтийн хийлгэхгүй гэснийг ойлгож байгаа. Дандаа бизнестэй хүмүүс эсэргүүцдэг.  УИХ-ын гишүүн Б.Жаргалмаа: 7.1.1 хөрөнгө оруулалт хийх хэлбэр, хэмжээ, хөрөнгө оруулалт хийх газар, бүс нутаг зэргийг хараат бусаар сонгох, холбогдох шийдвэрийг бие даан гаргах гэсэн заалт дээр тайлбар авмаар байна. Бид газар нутгаа хамгаалах эрх зүйн орчин алга болох юм биш үү.  Эдийн засаг, хөгжлийн сайд Ч.Хүрэлбаатар: Эсрэгээр нь яриад байгаа юм. Газрын тухай хуулийг багцаар нь оруулж ирэхийг Ц.Даваасүрэн сайд хариуцаж байгаа, орж ирэх эсэх нь бүү мэд. Тэр хуулийн дагуу бүх асуудал нь шийдэгдэнэ.  Хүн орж ирээд ийм бизнес хийнэ гэхээр заавал Увс аймгийн Давст сумын хойно байгаа газарт очиж хий гэж зааж өгөхгүй. Бизнес хийх эрх чөлөө нь нээлттэй байсны дараа энэ улс орны эдийн засаг хөгжинө. Олон жил арилгаж чадахгүй байгаа ядуурлаас ажлын байр бий болгосны дараа гарна. Бизнес хийхийг битгий хааж хорь, иргэд нь өөрсдөө сонголт хийх боломжийг олгооч гэж байгаа юм.   Нэг дарга гарч ирээд бурхан багш шиг аашлаад байх шаардлага байхгүй. Тэнд бизнес хий, үүнийг боль гэвэл хэн бэ хэдийн тоо гэж хэлнэ. Тиймээс энэ бүхэн нээлттэй байг. Иргэд бизнес хийх, сонголт хийх үндсэн боломжийг нээлттэй болгох зарчмыг ярьж байгаа юм. ","
    Н.Эрхбаяр, iKon.mn
  ","Ч.Хүрэлбаатар: Нэг дарга бурхан багш шиг аашлах шаардлагагүй. Тэнд бизнес хий, үүнийг боль гэвэл хэн бэ, хэдийн тоо вэ гэж хэлнэ"
01/05/2024 12:11:00,"УИХ-ын гишүүн асан Ш.Сайхансамбуу Ардын Чуулган Нам байгуулж, улсад бүртгүүлэхээр шүүхэд ханджээ.",https://ikon.mn//n/31nz,"УИХ-ын гишүүн асан Ш.Сайхансамбуу Ардын Чуулган Нам байгуулж, улсад бүртгүүлэхээр шүүхэд ханджээ. Дээд шүүхийн Захиргааны хэргийн танхимын нийт шүүгчийн хуралдаанаас Ардын Чуулган Нам үүсгэн байгуулсныг улсын бүртгэлд бүртгүүлэхээр ирүүлсэн түүний өргөдлийг буцаасан байна. Учир нь улс төрийн намын бүртгэл хөтлөх журмын 3.8-д заасан шаардлагыг бүрэн хангаагүй, өмнө намыг бүртгэхээс татгалзсан нийт шүүгчийн хуралдааны тогтоол, шүүгчийн албан бичгүүдэд дурдсан зөрчлүүдийг арилгаагүй үндэслэлээр бүртгэхээс татгалзжээ. Тэрбээр өнгөрсөн онд уг намыг бүртгүүлэхээр Дээд шүүхэд хандаж байсан ч буцаагдсан удаатай.","
    Б.МАНЛАЙ, IKON.MN
  ",Ардын Чуулган Намыг улсад бүртгүүлэх өргөдлийг дахин буцаажээ
01/05/2024 12:04:00,Хөрөнгө оруулалтын тухай хуулийн шинэчилсэн найруулгын төслийн талаар УИХ-ын гишүүн Ц.Даваасүрэн байр сууриа хэллээ.,https://ikon.mn//n/31nt,"Хөрөнгө оруулалтын тухай хуулийн шинэчилсэн найруулгын төслийг УИХ-ын чуулганаар хэлэлцэж байна.  Энэ үеэр тус хуулийн зарим зүйл заалтын талаар УИХ-ын гишүүн Ц.Даваасүрэн байр сууриа илэрхийллээ.  Тэрбээр ""Хөрөнгө оруулалтын тухай хуулийн шинэчилсэн найруулгын төсөлд анхаарах хэд хэдэн зүйл байна. Өмнө нь ч 50 мянган ам.долларын босготой холбоотой асуудлыг хөндөж байсан.  Гадаадын иргэд 50 мянган ам.доллароор Монголд байр, машин худалдаж аваад л байнгын оршин суух эрхтэй болох нь. Яагаад гэвэл Хөрөнгө оруулалтын хуульд босго байхгүй. Хөрөнгө оруулалтын хэлбэр одоо маш олон төрөлтэй болсон. Тухайлбал барилгад хөрөнгө оруулах буюу хямд байшин худалдаад авчихвал Монголд байнга оршин суух эрхтэй болж байна. Энэ асуудлыг Засгийн газрын хуралдааны үеэр ярилцаж байж оруулъя гэсэн боловч өнөөдөр тус заалт хэвээр байна. Үндэсний аюулгүй байдалд нөлөөлнө. Ингэж болохгүй.  Манайхан хоёр хөршийгөө баян болсон гэж ярьдаг ч ийм юм байхгүй. Тэнд хангалттай ядуу улсууд байгаа. Өмнөд хөршийн 180-200 сая иргэн өдөрт таван ам.доллароор амьдарч байна. Хойд хөршид ч хангалттай ядуу хүмүүс бий. Дайны нөхцөл байдал хүнд байна, юу ч болж болно. 1921 оны үед цагаантнууд манайхаар чөлөөтэй ороод л гарсан. Үүн шиг дайны хор уршгаар ОХУ-д юу ч болж болзошгүй. Хоёр том гүрний дунд оршин тогтносон үндэсний дархлаагаа бид хэрхэвч алдаж болохгүй"" гэлээ.  Үргэлжлүүлэн ""Хөрөнгө оруулалтын тухай хуулийн 16.1.5-д зааснаар сая төгрөгөөр дүрмийн сантай компани байгуулбал Монгол Улсад байнга амьдран оршин суух эрх авч байгаа юм. Ингэж болохгүй ээ. Монгол Улс ядуу хүмүүсийн хогийн сав биш. Хөрөнгө оруулалтыг үзүүлж чадахгүй үйлчилгээ, хийж чадахгүй технологи дээрээ авдаг. Түүнээс биш бүх салбарт хөрөнгө оруулалт авч ажлын байраа булаалгадаг байж болохгүй. Стратегийн салбаруудын гол бүтээгдэхүүнүүдэд хөрөнгө оруулалт татна гэдэг ойлголт гадаадад байдаггүй. Манай хэсэг гишүүн Чили, Перу улсаар явж, хөрөнгө оруулалт татах талаар хүмүүстэй ярилцсан. Гэтэл алт, зэс зэрэг баялагт хөрөнгө оруулалт татна гэж байдаггүй гээд инээгээд байгаа юм. Эдгээр улсад хөрөнгө оруулалт нь татвартай. Манай улсад хөрөнгө оруулалт бол хангалттай татварын хөнгөлөлттэй ч ганц гай байгаа. Янз бүрийн хүчний байгууллагатайгаа нийлж байгаад гаднынхныг дээрэмддэг. Гаднынхныг луйварддаг, дээрэмддэг явдлаа зогсоо.  Монгол бол сая төгрөг төлөөд орж ирдэг гадаад ядуучуудын цуглуулга, хогийн сав биш"" хэмээв.  ВИДЕО:","
    П.Сайнжаргал, IKON.MN
  ","Ц.Даваасүрэн: Монгол бол сая төгрөг төлөөд орж ирдэг гадаад ядуучуудын цуглуулга, хогийн сав биш"
01/05/2024 11:56:00,"Нийслэлийн Ардчилсан Намаас хотын дарга Х.Нямбаатарын санаачлан батлуулсан “Нийслэл Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай” хуультай холбоотой асуудлаар өнөөдөр хэвлэлийн бага хурал зохион байгууллаа.",https://ikon.mn//n/31nx,"Нийслэлийн Ардчилсан Намаас/АН/ хотын дарга Х.Нямбаатарын санаачлан батлуулсан “Нийслэл Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай” хуультай холбоотой асуудлаар өнөөдөр хэвлэлийн бага хурал зохион байгууллаа. Энэ үеэр Улаанбаатарын 1.7 сая хүний эрх, өмч рүү халдаж байгааг дурдаад Хотын даргыг иргэдээс уучлал гуйх, огцрохыг шаардаж байгаагаа мэдэгдэв. Нийслэлийн АН-ын даргын хуулийн зөвлөх Э.Одбаяр ""2023 оны арванхоёрдугаар сарын 18-нд Хотын дарга Х.Нямбаатарт нийслэлийн АН-аас дөрвөн зүйл бүхий шаардлага хүргүүлсэн юм. Шаардлагын хариу дорвитой үр дүнд хүрээгүй. Шаардлага нь Улаанбаатар хотын тээврийн хэрэгслийн дугаарын хязгаарлалтыг нэмэгдүүлсэн, иргэдийн эрхэд шууд халдсан утгатай захирамжийг цуцалж, иргэдээс уучлалт хүс гэдэг утгатай байв. Хоёрдугаарт ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хоёр үндсэн утгатай нэг хуулийг УИХ-аар батлуулсан. Уг хуульд хотын иргэдийн эрхийг хөндсөн, алдаатай хууль батлуулсан гэдэг үндэслэлээр хэвлэлийн хурал зохион байгуулж байна. Улаанбаатар хотын гэр хорооллын иргэдэд байгаа ганц өмч нь газар. 220,000 хашаа нийслэлд байна, энэ хашаандаа иргэд, ажил амьдралаа залгуулж байгаа. Зарах газаргүй болсон учраас иргэдийнхээ хашаа руу дайрч байгааг эсэргүүцэж байна. Түгжрэлийн асуудлыг тусдаа хууль болгож шийдэх ёстой. ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хуулийг хэрэгжүүлэхгүй байх үүднээс Үндсэн Хуулийн Цэц, холбогдох байгууллагуудад хандаж хүчингүй болгуулахаа мэдэгдье"" гэв. Хотын дарга Х.Нямбаатарыг огцрууллаа гэхэд дараагийн хотын даргаар танай намаас хэнийг сонговол иргэдийн хашаа байшин, гар руу халдахгүй гэж үзэж байгаа вэ? гэсэн сэтгүүлчийн асуултад тэрбээр ""Х.Нямбаатар даргыг огцруулаад дараагийн хүнийг сонгох эрх нь АН-д байхгүй. Улаанбаатарын иргэдийг аз жаргалтай байлгана гээд сонгогдсон хотын дарга нар дөрөв дэх удаагаа солигдлоо. Х.Нямбаатар гэдэг хүн хотын дөрөв дэх дарга, тав дахь нь хэн байхыг бид мэдэхгүй. Тэрбээр Сонгинохайрхан дүүргийн иргэдийг төлөөлж, УИХ-д гарсан. Супер баатар болоод Улаанбаатарыг гоё, аз жаргалтай болгоно гэж гарч ирээд хийсэн эхний алхам нь дугаарын хязгаарлалт, иргэдийн эрхэд халдсан. Иргэдээс санал асуулгүйгээр хязгаарлалт хийсэн. Дараагийн алхам нь иргэдийн өмч рүү халдсан хуулийг батлуулсан. Хууль батлуулах эрх нь түүнд бий эсэх нь бас асуудал. Нийслэлийн АН-ын дарга Т.Батцогт хотын дарга Х.Нямбаатарыг огцруулах санаачилга өрнүүлнэ. НИТХ-ын 45 төлөөлөгчийн 3/1 нь гарын үсэг зурвал НИТХ ээлжит бусаар хуралдаж, огцрох асуудал яригдана. МАН олонхоороо хотын даргыг сонгох байх. 1.7 сая хүн амтай Улаанбаатар хотыг хүний эрхийн мэдрэмжтэй, дэд бүтцийг хөгжүүлэх мэргэжлийн хүн удирдах шаардлагатай байна. Хаадаг, хорьдог хүн хотын дарга байх нь тохиромжгүй гэж үзэж байгаа"" хэмээн хариуллаа. Нийслэлийн АН-ын ҮБХ-ны гишүүн, хуульч Х.Номингэрэл ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хууль нэгдүгээр сарын 8-н буюу Даваа гарагаас хэрэгжиж эхлэх гэж байна гэж ойлгосон. ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хуулиар Үндсэн хуульд заасан иргэн газар эзэмших, өмчлөх эрхийг хязгаарласан.  Гарч болох сөрөг үр дагаврыг тооцохгүйгээр нэн яаралтай горимоор уг хуулийг баталсан. Хуульд такси үйлчилгээ эрхлэхэд 2024 оны зургаадугаар сарын 15-наас тусгай зөвшөөрөл авдаг болохоор заасан нь төр засгаас гуйхгүйгээр ажил, амьдралаа залгуулж байгаа эрхийг хязгаарлаж байна. Түгжрэлийг бууруулах нэрийн дор автомашины төлбөрийг улсаас тогтооно гэж заасан.  Гэр хорооллыг орон сууцжуулахаар газар чөлөөлөх нэр доор өмчлөлийн эрхийг хязгаарлаж болох зохицуулалтууд нь нийслэлийг тойрсон ужгирсан асуудлуудыг нэг хуулиар шийдэхээр багтаасан. Шийдлүүд байхгүй, НИТХ болон журмаар зохицуулахаар байгаа нь нийслэл бүх эрхийг өөртөө төвлөрүүлж авахаар харагдаж байна. ""Улаанбаатар хотын замын хөдөлгөөний түгжрэлийг бууруулах, гэр хорооллыг орон сууцжуулах тухай"" хуулийг дагалдаж, 25 хуульд өөрчлөлт орсон.  Иргэдийн газар эзэмших, өмчлөх эрхийг хууль бусаар дайчлан авах нь Үндсэн хуулиар хориотой. Газрын тухай хуульд газар эзэмших эрхийг нөхөх олговортойгоор буцаан авах, солих байдлаар зохицуулдаг байтал шинэ хуулиар газрыг чөлөөлөх гэдэг нэртэй харилцаа үүсгэх гэж байна. Дахин төлөвлөж, орон сууцжуулах нь зөв ч хүний эрхийн асуудлыг хэлэлцээрийн арга замаар зохицуулах байхад газрыг хүчээр чөлөөлөх эрхийг нийслэл рүү татсан зүйл ажиглагдаж байна. Хуулийг нэн яаралтай горимоор баталсан учир батлахаас нь өмнө нийгмийн хэлэлцүүлэг явуулах боломж гараагүй"" хэмээн тайлбарлав.","
    Д.Янжиндулам, ikon.mn
  ","Э.Одбаяр: 1.7 сая иргэнтэй Улаанбаатар хотыг хүний эрхийн мэдрэмжтэй, мэргэжлийн хүн удирдах шаардлагатай"
01/04/2024 15:32:00,"Монгол Улсын Их Хурлын чуулганы 2023 оны нэгдүгээр сарын 4-ний өдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнээр Улсын Бүртгэлийн Ерөнхий Газар(УБЕГ)-ын дарга Д.Дэлгэрсайхан, Цагдаагийн Ерөнхий Газар(ЦЕГ)-ын дарга Т.Сүхболд нарыг томилох тогтоолын төслийг баталсан.",https://ikon.mn//n/31n1,"Монгол Улсын Их Хурлын чуулганы 2023 оны нэгдүгээр сарын 4-ний өдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнээр Улсын Бүртгэлийн Ерөнхий Газар(УБЕГ)-ын дарга Д.Дэлгэрсайхан, Цагдаагийн Ерөнхий Газар(ЦЕГ)-ын дарга Т.Сүхболд нарыг томилох тогтоолын төслийг баталсан. Ингэснээр Төрийн байгуулалтын байнгын хорооноос шинээр томилогдсон гишүүдийн тангараг өргөх ёслолын ажиллагааг зохион байгууллаа. Томилогдсон гишүүд “Монгол Улсын Үндсэн хууль, сонгуулийн хууль тогтоомжийг дээдлэн сахиж, Сонгуулийн Ерөнхий Хорооны гишүүний үүргээ шударгаар биелүүлэхээ батлан тангараглая” хэмээн тангараг өргөөд, Тангаргийн хуудсанд гарын үсэг зурав.  Тангараг өргөсөн гишүүдэд СЕХ-ны гишүүний үнэмлэхийг Улсын Их Хурлын гишүүн, Төрийн байгуулалтын байнгын хорооны дарга Н.Энхболд гардуулан өгч, ажлын амжилт хүссэн юм. Тэрбээр ардчилсан чөлөөт сонгуулийн алтан дэнс, ард түмний засаглах эрхийн мөнхийн манаа болсон үйл хэрэгтээ бие даасан, хараат бус байдлыг бүрэн хангаж, ил тод, шударга байх зарчмыг хэлбэрэлтгүй баримтална гэдэгт итгэлтэй байгаагаа илэрхийллээ. Түүнчлэн ард иргэдийн шууд буюу төлөөлөгчдийн байгууллагаараа дамжуулан төрийн үйл хэрэгт оролцох, сонгох, сонгогдох эрхийг хэрэгжүүлэгч Сонгуулийн төв байгууллагын үйл ажиллагаанаас олон нийтийн төрд итгэх итгэл төдийгүй улс орны бүрэн эрхт байдал хамаарна гэдгийг цохон тэмдэглэсэн юм. Ёслолын ажиллагаанд Сонгуулийн ерөнхий хорооны гишүүд, Төрийн байгуулалтын байнгын хорооны зөвлөхүүд болон албаны бусад хүмүүс байлцав хэмээн Улсын Их Хурлын Хэвлэл мэдээлэл, олон нийттэй харилцах газраас мэдээллээ.","
    Г.Мөрөн, iKon.mn
  ","УБЕГ-ын дарга Д.Дэлгэрсайхан, ЦЕГ-ын дарга Т.Сүхболд нар СЕХ-ны гишүүн болж, тангаргаа өргөлөө"
01/04/2024 14:05:00,"Ардчилсан Намаас/АН/ өнөөдөр 4/11 мэдээллийн цагаараа шинээр томилогдсон Нарийн бичгийн дарга нараа танилцуулж, мэдээлэл өглөө.",https://ikon.mn//n/31my,"Ардчилсан Намаас/АН/ өнөөдөр 4/11 мэдээллийн цагаараа шинээр томилогдсон Нарийн бичгийн дарга нараа танилцуулж, мэдээлэл өглөө. АН-ын Хэрэг Эрхлэх Газрын дарга Н.Лхагвадорж ""Эрх баригч нам өрийн дарамтгүй монгол байна гэж амласан ч өрийн дарамттайгаар сонгуулийн жилтэйгээ золголоо.  Монгол Улсын нийт өр 31.1 их наяд төгрөгт хүрч, нэг иргэн 35 сая төгрөгийн өртэй нийгэмд амьдарч байна. Татвар, шимтгэлийг нэмж, зохиомлоор торгуулийг нэмж байна. Бие даан эдийн засгаа урагшлуулах боломжгүй болж, ОХУ нийлүүлдэг эрчим хүчний 50 хувийг хязгаарлахад эдийн засаг нь унаж байна. Бензиний хязгаарлалтаас болж бараа бүтээгдэхүүний үнэ хэд дахин нэмэгдлээ. Нефтийн үйлдвэр барина гэж амласан. Харийн дарамт нүүрлэж байна. Монгол Улс утааны түвшингөөр дэлхийд нэг номерт жагсаж байна. Жилд дунджаар 1,200-4,000 хүн утаанаас шалтгаалж бурхан болж байгаагийн 200-600 нь хүүхэд. АН 2024 оныг их тэлэлтийн жил хэмээн зарлаж байна. Өнгөрсөн онд их эвлэрлийн жил байж, 15 дэд даргаа томилсны 60 хувь нь 80-аад оны залуучууд байлаа. Энэ онд 90-ээд оны залуучуудыг нарийн бичгийн даргаараа томиллоо"" хэмээн ярилаа. АН-ын Гадаад харилцаа хариуцсан нарийн бичгийн дарга Б.Энхдөлгөөн ""Манай нам нээлттэй, олон талт гадаад бодлогыг тууштай дэмждэг улс төрийн хүчин мөн. Миний хувьд намын институцийг бэхжүүлэхэд олон улсын баруун төвийн үзэл баримтлалтай намуудтай хамтарсан хөтөлбөр хэрэгжүүлж дотоод хүний нөөцийг чадавхжуулах ёстой гэж үзэж байгаа. Геополитикийн хувьд хуваагдалтай, хүндрэлтэй үед АН-ын баримтлах гадаад бодлого, харилцаа, хамтын ажиллагаа, гадаадын шууд хөрөнгө оруулалт татах оновчтой бодлогыг тодорхойлоход залуучуудын оролцоо чухал. Тиймээс залуучуудын нийгэм, эдийн засаг, улс төр дэх оролцоог нэмэгдүүлэхийн төлөө зоригтой залуус нэгдсэн байгаад баяртай байна"". АН-ын Боловсролын асуудал хариуцсан нарийн бичгийн дарга Э.Энхпүрэв ""Боловсролын чанар хүний хөгжилтэй шууд хамааралтай гэж дүгнэж буй. 2022 онд Монгол хүүхдүүд олон улсын PISA үнэлгээгээр үнэлүүлж, хангалтгүй үр дүн гарсан. Дэлхийн хөгжингүй орнууд нэг хүүхдийн боловсролд жилд хамгийн багадаа $10,000 зарцуулдаг бол манай улс $1,000 хүрэхгүйг зарцуулж байна. Тиймээс монгол хүүхдүүдийн бие даасан, сэргэлэн төлөвт суурилсан чадварыг олгох нь боловсролын баримтлах чиг баримжаа гэж тодорхойлж байна. Багш нартай хамтарч боловсролын салбарын хөгжилд хувь нэмрээ оруулна"" хэмээн ярилаа. АН-ын Залуучуудын хөгжлийн бодлого хариуцсан Нарийн бичгийн дарга Б.Батзаяа ""Монгол залуус нэг сая төгрөгийн цалин амьдралд нь хүрэлцэхгүй, утаа, түгжрэл, боловсролын асуудал, бизнес хийх боломж нөхцөл муу зэргээс бухимддаг. Ингээд гадаад улс руу явж амьдрахыг хүсэж байна. Гадаадад очоод аз жаргалтай, сайхан амьдарч болоод байна. Тиймээс гадагш явах болж буй хүчин зүйлүүдийг анагаавал бодит үр дүн гарна гэж харж байгаа"".","
    Б.МАНЛАЙ, IKON.MN
  ","""Ардчилсан Намын институтийг бэхжүүлэхэд олон улсын баруун төвийн үзэл баримтлалтай намуудтай хамтарч ажиллана"""
01/04/2024 12:12:00,"-УИХ-аас 2024 оны ээлжит сонгуулийн тойрог, мандатын тоог өнгөрсөн сард тогтоосон.",https://ikon.mn//n/31ms,"УИХ-аас 2024 оны ээлжит сонгуулийн тойрог, мандатын тоог өнгөрсөн сард тогтоосон. Ингэхдээ таван бүсэд хамаарах сонгуулийн 13 тойргийг байгуулж, 78 мандаттай байхаар баталжээ.  Хуульд зааснаар тухайн тойрогт ногдох мандатын тоотой тэнцүү тооны нэр дэвшигчийг Монгол Улсын Их Хурлын гишүүнээр сонгогдсонд тооцдог. Орон нутагт тав буюу Дархан-Уул, Сэлэнгэ, Төв, хоёрдугаар тойрог болох Говь-Алтай, Завхан, Ховд, Увс хамгийн олон 10 мандаттай бол нийслэлд Сүхбаатар, Чингэлтэй дүүргийг хамарсан 10 дугаар тойрог зургаан мандаттай байна. Тэгэхээр орон нутгийн эдгээр тойргоос хамгийн олон буюу 10, 10 гишүүн сонгогдох нь.  Харин дангаар бүсчлэгдсэн Баян-Өлгий аймаг хамгийн бага буюу гурав, 13 дугаар тойрог болох Багануур, Багахангай, Налайх дүүрэгт хоёр мандат хуваарилжээ. Улаанбаатар хотоос УИХ-д 24 хүн сонгогдоно. Учир нь 78 мандатын 24-ийг нийслэлд хуваарилсан байна. Ингээд 126 гишүүний 48 нь намын жагсаалтаар парламентад орж ирэх нь. Сонгуулийн санал хураалтыг зургаадугаар сарын 28-ны Баасан гарагт зохион байгуулах юм. Иргэд энэ жилийн сонгуулиар 126 гишүүнийг ""томилно"".","
    Б.МАНЛАЙ, IKON.MN
  ","СОНГУУЛЬ: Дархан-Уул, Сэлэнгэ, Төв болон Говь-Алтай, Завхан, Ховд, Увс аймгийн тойрог хамгийн олон мандаттай"
01/04/2024 12:05:00,"Ийнхүү УИХ-ын гишүүд асуулт асууж дууссаны дараа нууц санал хураалт явуулснаар Улсын Бүртгэлийн Ерөнхий Газрын дарга Д.Дэлгэрсайхан, Цагдаагийн Ерөнхий Газрын дарга Т.Сүхболд нарыг СЕХ-ны гишүүнээр томилсон юм.",https://ikon.mn//n/31mq,"УИХ-ын намрын чуулганы өнөөдрийн хуралдаанаар Сонгуулийн Ерөнхий Хорооны гишүүнийг томилох, чөлөөлөх асуудлыг хэлэлцэв. Ийнхүү УИХ-ын гишүүд асуулт асууж дууссаны дараа нууц санал хураалт явуулснаар Улсын Бүртгэлийн Ерөнхий Газрын дарга Д.Дэлгэрсайхан, Цагдаагийн Ерөнхий Газрын дарга Т.Сүхболд нарыг СЕХ-ны гишүүнээр томилсон юм.  Нууц санал хураалтын үеэр УИХ-ын дарга Г.Занданшатар УИХ-ын гишүүдэд хандаж хэлсэн үгийг хүргэж байна.  Тэрбээр ""УИХ-ын гишүүн Г.Дамдинням сонгуулийн жил эхэлчихсэн байхад мөнгө тараахаа боль. Сонгуулийн жил эхэлчихсэн байхад бетон сав, мөнгө тараахыг авлига гэж тооцно. Хамаатан садантайгаа золгож болох уу гэсэн юм асуугаад байна. Ингэж ярьсны дараа УИХ-ын гишүүд инээлдэв. Сонгуулийн жил эхэлж байна. УИХ-ын гишүүд чуулганы хуралдаанд идэвхтэй оролцоно. Зарим нэг гишүүн гадаад дотоод томилолтод явж, чуулган болон байнгын хорооны хуралдааныг саатуулдаг асуудлыг олон нийтэд мэдээлнэ шүү.  Сербийн сонгуульд хиймэл оюун ухааныг зохицуулна гэж байсан. Сонгууль болохоос нэг хоногийн өмнө барууны намын даргын пивоны үнийг хоёр дахин нэмнэ гэсэн бичлэгийг тавиад ялагдсан.  Цахим сүлжээний тухай хуульд хориг тавьсан. Тэр заавал байж шүүлтүүрийн систем явагдах ёстой. Дэлхийн улс төр нийгмийн тавцанд хиймэл оюун ухаан хамгийн том эрсдэл болж байна"" хэмээн ярив. ","
    Н.Эрхбаяр, iKon.mn
  ",Г.Занданшатар: Г.Дамдинням сонгуулийн жил эхэлчихсэн байхад мөнгө тараахаа боль
01/04/2024 11:25:00,"Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Г.Дамдинням Сонгуулийн хуультай холбогдуулан гишүүдээс асуулаа.",https://ikon.mn//n/31mo,"Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Г.Дамдинням Сонгуулийн хуультай холбогдуулан асуулаа.  УИХ-ын гишүүн Г.Дамдинням: Цахим орчин дахь хуурамч хаягийн гүтгэлэг, хиймэл оюун ухаанаар хийж буй үйлдлүүдийг 30 секундээс гурван цагийн хугацаанд олж чадна гэж байна. Сонгуулиар хэдэн мянган хүн дэмжинэ. Энэ бүрд техник технологийн боломж бололцоо шалгаж чадах уу.  Сонгуулийн хуулиар бүртгэлтэй албан ёсны хаягаа өгөх юм байна. Албан ёсны бус хаягаас хиймэл оюун ухаанаар хийсэн дүрс бичлэгийг шалгаж шийдвэрлээд дуустал шууд хаах зохицуулалтыг журамдаа оруулж болох уу.  Сонгуулийн тухай хууль энэ сарын 1-нээс хэрэгжиж эхэллээ. Ямар нэгэн бэлэг сэлт хүнээр дамжуулж өгөх, амлах, сугалаа зохион байгуулах зэрэг бүгд хориотой. Машин тэрэг, хурдан морины сугалаа явж байна. Оны бүгд өмнө амжууллаа, хууль чөлөөтэй байсан учраас болсон байх. Цагаан сар болно. Дарханд байгаа ах дүү нар дээрээ очоод бэлэг бэлгийн дээд бэлэн мөнгө барьж золгохоор сонгогч татсан хэрэгт орох уу.  Хэвлэл мэдээллийн үнэ хөлс тэнгэрт хаджээ. Орон нутгийн телевизээр УИХ-ын гишүүн хагас жилийн ажлын тайлангаа тайлагнах төлбөр нь 30 сая төгрөг нэхэж байна.Хэвлэл мэдээллийг яах ёстой вэ. Хөрөнгө мөнгөгүй хүн өөрийгөө таниулах боломжгүй болж байна.  СЕХ-ны дарга П.Дэлгэрнаран: Бид хуулийг хэрэгжүүлэх, сурталчлах үүрэгтэй. Энэ үүргийнхээ дагуу арванхоёрдугаар сарын 31-ны дотор ажлаа өгсөн нэр дэвшигч, горилогч гэсэн хүмүүст арга зүйн зөвлөмжүүдийн боловсруулалт хийж байна. Маргаашаас эхэлж хэвлэл мэдээллийн байгууллагуудад Сонгуулийн тухай хуулийг ойлгуулах ажлуудыг эрчимтэй явуулна. ","
    Н.Эрхбаяр, iKon.mn
  ",Г.Дамдинням: Цагаан сараар Дарханд байгаа ах дүү нартайгаа бэлэн мөнгөтэй золгохоор сонгогч татсан хэрэгт орох уу
01/04/2024 11:18:00,"Улсын Их Хурал(УИХ)-ын чуулганы өнөөдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнийг томилох, чөлөөлөх тухай асуудлыг хэлэлцэж байна.",https://ikon.mn//n/31mn,"Улсын Их Хурал(УИХ)-ын чуулганы өнөөдрийн нэгдсэн хуралдаанаар Сонгуулийн Ерөнхий Хороо(СЕХ)-ны гишүүнийг томилох, чөлөөлөх тухай асуудлыг хэлэлцэж байна. Чиг үүрэг, албан тушаалынхаа дагуу СЕХ-ны гишүүнээр Цагдаагийн Ерөнхий Газар(ЦЕГ)-ын дарга Т.Сүхболд, Улсын Бүртгэлийн Ерөнхий Газар(УБЕГ)-ын дарга Д.Дэлгэрсайхан нар нэр дэвшсэн. УИХ-ын гишүүд эдгээр нэр дэвшигчээс асуулт асууж, хариулт авч байна. УИХ-ын гишүүн Ц.Даваасүрэн: Энэ удаагийн сонгуулиар гишүүдийн тоо нэмэгдэж, 48 хүн жагсаалтаар сонгогдохоор болж байгаа. Энэ 48 дотор янз бүрийн юм болно. Олон түмэнд нэр нүүрээ барсан, янз янзын юманд холбогдож байсан, тэр бүү хэл хуулиар шийтгэгдэж байсан хүмүүс ч орж ирнэ. С.Баярцогт жишээлбэл шүүхээр цагаатгагдчихсан, жагсаалтын ард ороод л ирнэ шүү дээ. Магадгүй дараа нь өөр улсууд шүүхээр шийдүүлээд ороод ирэхийг үгүйсгэх аргагүй байна.  Ч.Сайханбилэг ч бас ороод ирэх боломжтой. Яагаад гэвэл шүүхийн шийдвэр гараагүй. Намын жагсаалт гэдэг чинь ийм хор уршигтай. Та бүхэн эртнээс сайн бэлтгэлтэй байж, яаж бүртгэх дүрэм журмаа тодорхой болгохгүй бол энэ мэтийн нөхөд шургалах цонхыг нээчихсэн байгаа. Үүнд л анхаармаар байна.  Хэрвээ С.Баярцогт хэлмэгдсэн юм бол түүнийг хэлмэгдүүлсэн шүүгч, мөрдөгч ял авах ёстой. Гэтэл үгүй байна. Энэ чинь тоглоом байгаад байна.  Ер нь энэ жагсаалтын 48 бол осолтой. Янз янзын юмнууд шургална. Янз бүрийн юманд холбогдож байсан улсын амьд үлдэх, улс төр дэх ийм нүх сүв болчихсон. Энэ дээр эртнээс сайн бэлтгэлтэй байгаарай.  Хиймэл оюун ухаанаар хийгдсэн зүйлийг илрүүлэх боломжтой гээд байгаа. Гэхдээ илрүүлэх гэсээр байтал сонгуульд дуусчихвал яах вэ гэдэг асуудал бий. Анхааралтай байхгүй бол та нар тогтоох гэж байтал сонгуулийн дүн гараад нөгөө хүн өнгөрөөд, асуудал нь шийдэгдэгдчих боломжтой. Тиймээс хурдан шуурхай байдал, олон нийтийн сүлжээний гүтгэлгийн асуудал прокурорт байна уу гэж харагдаад байгаа. Шүүхэд өгөхөөр илт гүтгэсэн зүйл дээр прокурор хэрэгсэхгүй болгож байгаа.  ЦЕГ-ын дарга Т.Сүхболд: Хиймэл оюун ухааны хувьд бид түргэн шуурхай илрүүлж чадна. Бидний одоогийн шалгаж байгаа техник тоног төхөөрөмж, мэргэжилтэн шинжээч нар хамгийн удаандаа 2-3 цагт илрүүлж чадна. 30 секундийн дотор ч илрүүлэх хүчин чадалтай. Тэгэхээр 30 секундээс гурван цагийн хугацаанд илрүүлэн шалгаад, гомдол мэдээллийг яаж бүртгэж авдаг тэр дагуу ажиллана.  ВИДЕО:","
    Б.Бадамгарав, IKon.mn
  ","Ц.Даваасүрэн: Намын жагсаалтын 48 бол осолтой. С.Баярцогт, Ч.Сайханбилэг мэтийн нөхөд шургалах цонхыг нээчихсэн"
01/04/2024 11:00:00,МУЭИС-ийн Олон улс судлалын төвийн захирал П.Ганхуяг (доктор Ph.D) -тай ярилцлаа.,https://ikon.mn//n/31mk,"МУЭИС-ийн Олон улс судлалын төвийн захирал П.Ганхуяг (доктор Ph.D) -тай ярилцлаа. - Энэ өвөл монголчуудын хувьд үнэхээр хүнд байна. Оны өмнөхөн орон даяар шатахууны хомсдолд орлоо. Эрчим хүчний хязгаарлалт хийж байна. Энэ нөхцөл байдлыг та геополитикийн талаас нь хэрхэн харж байна вэ? - Монгол Улс мөнхийн хоёр хөрштэй. Бидэнд Хятад, ОХУ-аас өөр хилийн гарц байхгүй. Энэ хоёр улсаар дамжиж гадаад худалдаа, арилжаа наймаа явагдаж байна. Түүгээр хязгаарлахгүй улс төр, эдийн засгийн бүх харилцаанд нөлөөтэй гэдгийг бид байнга бодож байхаас өөр аргагүй. Манай улс гуравдагч хөршийн харилцаагаа өргөжүүлснээр тэнцвэртэй гадаад бодлого явуулж чадаж байна. Энэ бол маш чухал. Үүнээс үүдэлтэйгээр өнөөдөр яригдаж байгаа бензин шатахуун, эрчим хүчний хомсдолд геополитикийн асуудал, хөршүүдийн нөлөөлөл байна уу гэсэн хардлага судлаачдын хувьд ч цухалзаж байна. Ард түмэн ч тэгж харж байгаа. Энэ нөхцөл байдлыг бид бүхэн сайтар нягталж геополитикийн нөлөөлөл, гадаад бодлогодоо маш сайн бодох ёстой. Нефтийн бүтээгдэхүүнийг агаараар тээвэрлэх боломжгүй. Гуравдагч орноос импортолсон ч заавал хоёр хөршийн нутгаар дайруулж тээвэрлэнэ. Эрчим хүч, цахилгааныг ч гэсэн одоогоор долгионоор агаараар шууд дамжуулах шийдэл хараахан гараагүй байгаа учраас мөн л хоёр хөршөөсөө холбоно. Тиймээс энэ хоёр салбарын хомсдолын хувьд улс төрийн өнцгөөс нь хараад цаана нь ямар нэг далд хүч үйлчлээд байна уу гэсэн хардлага нийгэмд үүсээд байгааг бодолцох л хэрэгтэй. Өнөөдөр бид Хятадаас нефтийн бүтээгдэхүүн олигтой авч чадахгүй байгаа. Нийт хэрэглээнийхээ 90 гаруй хувийг ОХУ-аас хангаж байна. Тийм болохоор шатахуун, түлшний хомсдол үүсэнгүүт ОХУ-аас нийлүүлэхгүй байна уу гэж хардаг. Харин албаны эх сурвалжууд шатахуун, түлш хэвийн орж ирж байгаа гэж ярьсан. Судлаач бид тоо баримт аваад үзэхээр тодорхой хэмжээгээр нефтийн бүтээгдэхүүн орж ирж байна гэж харагдаад байдаг. Тэгвэл яагаад хомсдол үүсэв гэхээр цаанаа дахиад нөлөөллүүд байна уу гэж хараад байгаа. Өөрөөр хэлбэл хомсдол үүсгэх орчин бүрдүүлээд байна уу. Учир нь иргэд бензин шатахуун хомсдоно гэх сургаар их хэмжээгээр нөөцлөөд байгаатай холбоотой гэж ярих юм. Уг нь жолооч машиныхаа банкийг дүүргэчихвэл долоо хоног бензин авахгүй. Харин клонкууд шатахуунаа бага багаар өгөхөөр дахиж оочерлоод бүүр л их ачаалал үүсэж улам их бухимдал бий болж байна. Иргэдийн бензин авах хэмжээг хязгаарлаад байхаар тэр нь нийгмийн бухимдал бий болгоод байна. Энэ бол төрийн зүгээс авч байгаа буруу бодлого. Эсвэл үүний цаана илүү том хомсдол бий болгож харуулах санаа байна уу. Үгүй бол хойд хөршийн шахалт гэж харуулах гээд байна уу. Асуудлыг олон талаас нягтлах нь зүйтэй. Оросууд бидэнд нефтийн бүтээгдэхүүн өгөхгүй байх хэрэгтэй юу гээд харъя л даа. Манайх тус улсын нефтийн бүтээгдэхүүний экспортод өчүүхэн хувь эзэлж байгаа. Өдөрт хоёр гурван сая баррель нефть экспортолж байгаа орон шүү дээ. Манайх хариугүй, өдөрт хэдхэн мянган тонн бүтээгдэхүүний хэрэглээтэй орон. Энэ утгаар нь харвал Монголд нийлүүлэх бензин шатахууныг хасаад байх нь тэдний эдийн засагт хүчтэй нөлөөлөхгүй. - Ерөнхийлөгчийн Францад хийсэн айлчлалын үр дүнд ураны төсөл урагшлахаар болсон. Үүнд оросууд дургүйцлээ илэрхийлж, эрчим хүчээ хязгаарлаж, шатахууны крантаа хаагаад байгаа байгаа юм биш үү? - Эрчим хүчний хязгаарлалт, шатахууны хомсдолыг геополитикийн хувьд авч үзвэл гадаад орчин нөлөөлөх талтай. Монгол Улс ураны олборлолтоо явуулах гэж байгаа учраас Орос, Хятадын аль аль нь тээг тавьж буй тухай сошиал орчинд ч нэлээд бичиж байгаа харагдах юм. Цөмийн реактор ажиллуулдаг дэлхийн таван орны хоёр нь манай хөршүүд. Уранаас улбаатайгаар үнэхээр хоёр хөршийн шахалтад орж байгаа бол том эрсдэл. Үүнийг гүнзгий судалж үзэх шаардлагатай. - Энэ цаг үед бид хоёр хөршийнхөө хараат байдлаас яаж салах вэ? - Манай улс аюулгүй байдлын үүднээс нефть боловсруулах үйлдвэр барих нь нэг номерын асуудал. Ер нь стратегийн бүтээгдэхүүнийг ганцхан орноос их хэмжээгээр ханган нийлүүлэх нь эрсдэлтэй гэж олон улсад үздэг л дээ. Манайх түлш, шатахуунаа бусад орнуудаас бага сагаар авч байна. Тэгэхээр цаашид нэг орноос нийлүүлэх бензин түлшнийхээ хэмжээг 40 хувиас хэтрүүлэхгүй гэдэг ч юм уу. Барууны орнуудыг харж байхад ийм маневртай байснаар аюулгүй байдлаа хангаж чадаж байна. Манайх энэ чиглэл рүү орох хэрэгтэй. Гэвч манайх нефтийн бүтээгдэхүүний үнэ дээр “барьцаалагдаад” хойд хөршөөс хараат болчихсон. Шатахуун, түлш тээвэрлэж байгаа төмөр зам нь Оросынх. Өргөн царигтай болохоор сэлгэн ачилтгүйгээр ОХУ-аас төмөр замаар шууд орж ирдэг. Зардал хямд. Одоо энэ бодлогоо өөрчлөх цаг болсон. - Гуравдагч хөршийн дэмжлэгийг хэрхэн авах вэ? - Гуравдагч хөршийн бодлогыг зөв ухаалгаар явуулах хэрэгтэй. Хамаагүй гуравдагч хөрш рүүгээ хэлтийгээд ирвэл хоёр хөрш маань чангалдаг олон мянган жилийн түүх байна шүү дээ. Тэгэхээр зөв маневр хийж байж, аль аль талынхаа аюулгүй байдлыг бодсон ухаалаг бодлого руу явах ёстой л доо. Францтай уранаа ашиглаж болох байх. Ингэхдээ бусад орнуудын жишгээр хоёр хөршийн аль нэгийг эсвэл гурав, дөрвөн орны хамтарсан төсөл болговол аюулгүй ашиглалт, хяналт тавих зэрэгт нэн хэрэгтэй дээ. Төсөлд оролцоогүй үлдсэн хөрш орон ч эсэргүүцээд байхгүй. Ер нь аливаа орон халаасандаа өөр хөзөр байхгүйгээр гадаад бодлого явуулах боломжгүй л дээ. Харин манайд барих хөзөр ховор. Тийм болохоор манайх буулт хийгээд яваад байгаа хэрэг. Америк, Хятад хоёр их гүрэн гадаад бодлого, улс төр эдийн засгийн бодлогоороо хурцаар сөргөлддөг. Аль, аль нь кармандаа хөзөртэй учраас нэг, нэгийгээ буулт хийлгээд яваад байна. Манайх зөөлөн хүчний бодлогоор явахаас өөр замгүй. Дипломат аргаар, яриа хэлэлцээний шугамаар ойлголцоод явах ёстой. Бид гуравдагч хөрштэйгөө бие даасан орон юм чинь шууд харьцана гэвэл хоёр том хөрш чинь элдвийн жижиг асуудлаар крантаа хаах гээд байна. Тэр нь яах ч аргагүй богино хугацаандаа улсын хөгжил, ард түмний амьдралд хүнд тусна. Магадгүй урт хугацаандаа гуравдагч хөршөө түшиж шийдэх нь өгөөжтэй байхыг үгүйсгэхгүй. Энэ л улсын эрх ашиг бодсон хар хайрцагны бодлого дотор зайлшгүй байх ёстой зүйл. - Ер нь ураны асуудал дээр Казахстан бас Оросыг түлхээд байна уу. “Монголын ураныг явуулж болохгүй” гээд нөлөөлөх тал байж болох уу? - Уранаар Франц бол Казахстанд дээр үеэс хүчтэй орсон нэлээн өргөн хамтын ажиллагаатай орон. Харьцангуй амжилттай ажиллаж байгаа шүү дээ. Магадгүй хажууд нь өрсөлдөгч гарч ирээд, зах зээл нь унах байдал үүсэх гэдгээр бол байж болох л асуудал. Тийм нөлөөлөл байвал бид түүнийг тооцож, яаж давах вэ гэдэг талын бодлого хийх нь чухал. - Манай хоёр хөршийн хувьд Монгол Улсыг хөгжүүлэх сонирхолгүй нь том, том төслүүдээс харагддаг. Уг нь гуравдагч хөршийн хөрөнгө оруулалт Монголд нутагшвал геополитикийн хувьд том хамгаалалт болно гэж ярьдаг шүү дээ. Харин та ямар байр суурьтай байна вэ? - Хятадтай бид усан цахилгаан станц яриад эхлэнгүүт оросууд крантаа хаагаад байна шүү дээ. Оросуудтай хамтарсан том төсөл хэрэгжүүлье гэхээр хятадууд янз бүрийн юм яриад байдаг. Таван толгойг япончуудтай хамтрахаар нэлээн урагштай юм ярьж байсан үе бий. Тэр үед мөн л хоёр хөрш “Болиорой, та нар нүүрсээ яаж зөөх юм” гээд саад тээг тавьсан гэсэн яриа байдаг. Иймэрхүү асуудлууд олон улсын түвшинд явна л даа. Тэр бол байхаас ч аргагүй. Тэгэхээр олон улсын дипломат бодлого, гадаад харилцааны ухаалаг яриа хэлэлцээ явуулбал урагшлах ажлууд их байгаа. Газрын доорх баялаг, Төв Азийн өндөрлөгт цэвэр агаар, үзэсгэлэнт газар нутаг дээр тогтсон нийгмийн онцлогтой соёл иргэншил зэрэг давуу талаа ашиглаад манай улс гадаад бодлогоо зөв явуулах ёстой. Гадаад бодлогоо зөв явуулахгүйгээр дотооддоо шийдвэр гаргаад тэрийгээ гадагшаа тулгаж болохгүй. Бид бие даасан улс, өөрсдөө дангаараа асуудлаа шийдээд явна гэвэл, дэлхийн эдийн засаг, улс төр хил хязгааргүй болчихсон өнөө үед явахгүй л дээ.","
    М.Мөнхцэцэг, Өдрийн сонин
  ",П.Ганхуяг: Уранаас улбаатай хоёр хөршийн шахалтад орж байгаа бол үнэхээр том эрсдэл
01/04/2024 10:53:00,"Татварын Ерөнхий Газрын/ТЕГ/ даргын үүрэг гүйцэтгэгчээр Ч.Чимидсүрэн томилогджээ. Тэрбээр Сангийн яамны Хөгжлийн санхүүжилт, хөрөнгө оруулалтын газрын даргаар ажиллаж байсан байна.",https://ikon.mn//n/31ml,"Татварын Ерөнхий Газрын/ТЕГ/ даргын үүрэг гүйцэтгэгчээр Ч.Чимидсүрэн томилогдсон байна. Тэрбээр Сангийн яамны Хөгжлийн санхүүжилт, хөрөнгө оруулалтын газрын даргаар ажиллаж байжээ. Уг газрыг удирдаж байсан Б.Заяабал өөрийн хүсэлтээр чөлөөлөгдөж, түүний оронд Ч.Чимидсүрэнг томилж, өчигдөр үүрэгт ажлыг нь хүлээлгэн өгчээ. Татварын Ерөнхий Газрын/ТЕГ/ даргын үүрэг гүйцэтгэгчээр Ч.Чимидсүрэнгийн ажлын туршлага: 1998-2001 Нягтлан бодох бүртгэлийн мэргэжлийн зөвлөл, Арга зүйч багш, 1998-2001 2001-2018 Монголын мэргэшсэн нягтлан бодох институт, Гүйцэтгэх захирал 2001-2018, 2018-2022 Сангийн яам, Нягтлан бодох бүртгэлийн газрын дарга, 2018-2022 2022 оноос  Сангийн яам, Хөрөнгийн санхүүжилт, хөрөнгө оруулалтын газрын даргаар ажиллажээ.","
    Б.МАНЛАЙ, IKON.MN
  ",Татварын Ерөнхий Газрын даргын үүрэг гүйцэтгэгчээр Ч.Чимидсүрэн томилогдов
01/04/2024 10:53:00,-УИХ-ын намрын нэгдсэн чуулганы ээлжит хуралдаан Төрийн ордонд өнөөдөр эхэллээ.,https://ikon.mn//n/31mh,"
10:53 2024/01/04
 Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Д.Тогтохсүрэн Цагдаагийн Ерөнхий Газрын дарга Т.Сүхболдоос олон нийтийн цахим сүлжээний зохицуулалтын талаар асуулаа.  УИХ-ын гишүүн Д.Тогтохсүрэн: Энэ жилийн сонгуульд хоёр зүйл сөргөөр нөлөөлнө. Албан бус мэдээгээр Монгол Улсад 2.6 сая фэйсбүүк хаяг байгаа. Үүний 1.5 сая нь хуурамч хаяг байна. УИХ-ын гишүүд, улс төрчдийг жирийн үед гөвж байна. Энэ хуурамч хаягуудыг илрүүлэх техникийн боломж байна уу. Мөн хиймэл оюунаар хүний үйлдээгүйг үйлдсэн юм шиг харуулдаг. Үүнийг цагдаагийн байгууллагаас илрүүлэх боломж байна уу.  Цагдаагийн Ерөнхий Газрын дарга Т.Сүхболд: Монгол Улс Азидаа фэйсбүүк хэрэглэгчдээрээ тэргүүн байрт явж байгаа. Кибер гэмт хэрэгтэй тэмцэх хэлтсийг 80 хүний бүрэлдэхүүнтэй газар болгосон. Бидэнд техник технологийн боломж дутуу байгаа. 2023 оны жилийн эцэст хуурамч хаяг үүсгэж бусдын нэр хүндэд халдаж буй хэргийг 50.5 хувьтай илрүүлсэн.  Интернэт үйлчилгээ үзүүлж буй ААН-үүдийн оруулж ирж буй сүлжээн дээр техник хэрэгсэл тавиад хуурамч хаягуудын талаар зохих хуулийн дагуу гомдлоо гаргах боломжтой.  
10:24 2024/01/04
 УИХ-ын намрын чуулганы нэгдсэн хуралдаан Төрийн ордонд өнөөдөр эхэллээ.  Өнөөдрийн хуралдаанаар Хүүхэд хамгааллын тухай хуулийн шинэчилсэн найруулгын төсөл, Сонгуулийн Ерөнхий Хорооны гишүүнийг томилох, чөлөөлөх тухай асуудал, Хөрөнгө оруулалтын тухай хуулийн шинэчилсэн найруулгын төслийн талаар хэлэлцэх юм.  
10:53 2024/01/04
 Сонгуулийн Ерөнхий Хорооны гишүүнийг сонгох, чөлөөлөх тухай асуудлыг хэлэлцэх үеэр УИХ-ын гишүүн Д.Тогтохсүрэн Цагдаагийн Ерөнхий Газрын дарга Т.Сүхболдоос олон нийтийн цахим сүлжээний зохицуулалтын талаар асуулаа.  УИХ-ын гишүүн Д.Тогтохсүрэн: Энэ жилийн сонгуульд хоёр зүйл сөргөөр нөлөөлнө. Албан бус мэдээгээр Монгол Улсад 2.6 сая фэйсбүүк хаяг байгаа. Үүний 1.5 сая нь хуурамч хаяг байна. УИХ-ын гишүүд, улс төрчдийг жирийн үед гөвж байна. Энэ хуурамч хаягуудыг илрүүлэх техникийн боломж байна уу. Мөн хиймэл оюунаар хүний үйлдээгүйг үйлдсэн юм шиг харуулдаг. Үүнийг цагдаагийн байгууллагаас илрүүлэх боломж байна уу.  Цагдаагийн Ерөнхий Газрын дарга Т.Сүхболд: Монгол Улс Азидаа фэйсбүүк хэрэглэгчдээрээ тэргүүн байрт явж байгаа. Кибер гэмт хэрэгтэй тэмцэх хэлтсийг 80 хүний бүрэлдэхүүнтэй газар болгосон. Бидэнд техник технологийн боломж дутуу байгаа. 2023 оны жилийн эцэст хуурамч хаяг үүсгэж бусдын нэр хүндэд халдаж буй хэргийг 50.5 хувьтай илрүүлсэн.  Интернэт үйлчилгээ үзүүлж буй ААН-үүдийн оруулж ирж буй сүлжээн дээр техник хэрэгсэл тавиад хуурамч хаягуудын талаар зохих хуулийн дагуу гомдлоо гаргах боломжтой. ","
    Н.Эрхбаяр, iKon.mn
  ",Д.Тогтохсүрэн: Албан бус мэдээгээр Монгол Улсад 2.6 сая фэйсбүүкийн хаяг байгаа. Үүний 1.5 сая нь хуурамч
01/03/2024 15:25:00,Цахим Хөгжил Харилцаа Холбооны дэд сайд Ж.Эрхэмбаатар нүүрсний сонсголоор яригдсан асуудлын талаар Төрийн ордонд өнөөдөр тайлбар мэдээлэл өглөө.,https://ikon.mn//n/31lp,"Цахим Хөгжил Харилцаа Холбооны дэд сайд Ж.Эрхэмбаатар нүүрсний сонсголоор яригдсан асуудлын талаар Төрийн ордонд өнөөдөр тайлбар мэдээлэл өглөө.  Тэрбээр ""Өнгөрсөн оны арванхоёрдугаар сард нүүрсний сонсгол болсон. Засгийн газрын зүгээс авлигатай тэмцэх таван ""Ш"" ажиллагааг хэрэгжүүлж байгаа. Нүүрсний сонсгол их хүлээлттэй байсан. УИХ-ын хянан шалгах, нийтийн сонсголын тухай хуулиар нүүрсний сонсголыг маш нарийн хуульчилж өгсөн. УИХ-ын гишүүн Б.Энхбаяр Хянан шалгах түр хорооны даргаар ажиллах үеэрээ зарим нэг хууль тогтоомж зөрчсөн үйлдэл, үйл ажиллагаа хийсэн. Энэ нь миний биетэй холбогдоно.  Нүүрсний сонсголын үеэр миний биеийг нэгэн тээврийн компанитай холбож, тодорхой ашиг сонирхолтой, бизнес хийдэг, гэмт хэрэг хамтарч хийсэн, ашиг хүртдэг гэсэн мэдээллийг олон нийтэд түгээсэн.  Нийтийн сонсголын үеэр хэд хэдэн ажил хийгдэх ёстой. Хянан шалгалтын хорооны чиг үүрэг нь аюултай болохыг харлаа. Гэрч гэх статустай этгээд үнэн зөв мэдүүлэг өгөх үүрэгтэй. Харин гэрчид ямар нэгэн байдлаар хуурамч мэдээлэл тараахыг хориглох хуультай. Иймэрхүү эрх зүйн орчинд зохион байгуулагдах зохицуулалттай.  Шинжээчийн дүгнэлтээс өөрийнхөө жишээтэй холбож ярихад тээвэр хийдэг нэг компанитай нэгдмэл сонирхолтой гэж зарласан. Энэ сонсголын үеэр нотлох баримтууд танилцуулагдах ёстой байна. Тухайн тээврийн компани хэзээ ямар үйлдлээр хил нэвтэрсэн, үйл явц ямар нотлох баримтаар тогтоогдож байгааг танилцуулах ёстой байсан.  Нотлох баримт гэдэг бол хуулийн ойлголт. Нотлох баримтыг цуглуулах, бэхжүүлэх, үнэлэх зэрэг үе шат нь нарийн хуульчлагдсан. Тэр нотлох баримт үнэн зөв эсэх талаар шинжээч ямар дүгнэлт гаргасан талаар танилцуулах сонсгол байсан.  Энэ сонсголын үндсэн чиг үүрэг нь иргэдийн мэдээлэл авах эрхийг хангах ёстой байсан. Тухайн төрийн өмчит, төрийн өмчийн оролцоотой компаниудын тээвэр, хэрхэн хэрхэн явж байгаа талаар бүрэн дүүрэн мэдээлэл авах эрхийг хангаснаар тэр эрх хэрэгжинэ. Чухам ямар үндэслэлээр дүгнэлтэд хүрч байгааг харуулахгүйгээр олон нийтэд мэдээлэл өгснөөр иргэний мэдээлэл авах эрх нь зөрчигдөж байгаа юм. Тэр хэлэлцүүлгийн явцад хэн нэгэн хүний нэр дурдагдах, гэмт хэргийн болон зөрчлийн холбоотой мэтээр зарлах нь Үндсэн хуульд заасан эрхэд халдаж байгаа гэсэн үг. Төр өөрөө халдах чиг үүргээ хэрэгжүүлж байна.  Энэ сонсголын үеэр нэг том хохирогч гарсан нь компани байсан. Тэр сонсголын үеэр хулгайчдыг зарла гэж үүрэг өгөөгүй. Чухамдаа тухайн компанийн үйл ажиллагаанд ямар давуу болон сул тал байсныг ярьж цаашдаа явах байсан. Цаашдаа энэ компанитай ямар нэгэн этгээд хамтарч ажиллахад хулгайч гэж зарлагдах эрсдэл рүү явж орсон.  Ашигт малтмалын орлогоос төсвөө бүрдүүлж, ногдол ашгаа нэмэгдүүлэх гэсэн бизнесийн зорилго эрсдэлд орж байна. Сонсголын цаанаа учирч буй эрсдэл, сөрөг талуудыг харж, дүгнэлт хийх ёстой"" хэмээн тайлбарлав.  Үргэлжлүүлэн өөртөө нь холбоотой мэдээллийн талаар тайлбар өгөв.  Тэрбээр ""Хяналт шалгалтын үеэр танилцуулагдсан нотлох баримтуудын үнэн зөвийг нягтлах үүрэг нь хуралдаан даргалагч УИХ-ын гишүүн Б.Энхбаярт байсан. Гэвч энэ үүргээ хэрэгжүүлээгүй, иргэний үндсэн эрх, эрх чөлөөг хангах, хууль дээдлэх чиг үүргээ биелүүлээгүй. Энэ утгаараа УИХ-ын гишүүн Б.Энхбаярыг Үндсэн хуулийн цэцэд өгсөн.  Дараагийн чухал оролцогч нь шинжээч. Шинжээч нь худал мэдээлэл, дүгнэлт гаргавал эрүүгийн хуулиар хариуцлага хүлээх үүрэг хүлээсэн албан тушаалтан. Тэр шинжээчид хэн нэгэн этгээд хууль бусаар нөлөөлөхийг хориглодог. Хэрэв хууль бусаар нөлөөлсөн нь тогтоогдвол нэг төрлийн гэмт хэрэг.  Шинжээч ямар нотлох баримтыг үндэслээд юунд хүрсэн нь харагдаагүй ч, дүгнэлт танилцуулагдсан. Дүгнэлтээр миний биеийг ""Нэмэх тээвэр"" ХХК-тай хамтарч бизнес эрхэлдэг юм шиг зарласан. Улсын бүртгэлийн нэг нүүр лавлагаанаас миний биетэй ямар ч хамааралгүй болох нь харагдаж байгаа.  2019 он хүртэл ""Нэмэх тээвэр"" ХХК-ийн хувьцааг иргэн Б гэж хүн эзэмшиж байсан. Хожим миний эзэмшиж байсан ""Мастермикс"" ХХК-ийг иргэн Б хоёр найзын хамт ирээд худалдаж авсан байгаа юм. Энэхүү шилжүүлэх процессын үед би энгийн иргэн байсан. Өөрөөр хэлбэл нийтийн албан тушаалтан байгаагүй. Нэгдмэл сонирхолтой этгээд гэдэг нь нийтийн албан тушаалтантай хамааралтай ойлголт.  Би 2023 оны нэгдүгээр сард дэд сайдаар томилогдсон. Баруун зүүнээрээ солилцоод, хувьцаа борлуулсан буюу бидний өдөр тутмын амьдралд хийдэг арилжааны хэлцлийг хийсэн. Тэр хүнийг өмнө ямар бизнес эрхэлдэг байсныг мэдэхгүй. Би ""Нэмэх тээвэр"" ХХК-тай холбоотой бизнес огт эрхэлж байгаагүй.  Тиймээс нэгэнт авагдсан нотлох баримтыг үнэлээд дүгнэлтэд хүрсэн шинжээчийн талаар цагдаад гомдол гаргачихсан байгаа. Шинжээч цагдаад очоод олон нийтэд танилцуулаагүй ямар баримт байгаа талаар тайлбар өгөх ёстой.   Би цагдаа болон Үндсэн хуулийн цэцэд хандаад буй гол зорилго нь нэр төртэй байх эрхээ хамгаалахыг зорьж байгаа. Нийтийн албан тушаалтны хувьд олон нийтийн итгэлийг даах үүрэгтэй. Гэтэл би ашиг сонирхлын зөрчил, гэмт хэргийн үйл ажиллагаанд холбогдсон бол ажлаа өгөх үүрэгтэй.  УИХ-ын гишүүн Б.Энхбаяр нь Хөгжлийн Банкны сонсголын үеэр 2014 онд Голомтын Д.Баясгалан захирлын авсан зээлийг 2023 оны нэгдүгээр сард томилогдсон Ж.Эрхэмбаатарыг улс төрд нөлөө бүхий албан тушаалтан мөн. Энэ ахдаа нөлөөлж зээл авч өгсөн хэмээн танилцуулсан.  2014 оны өгсөн зээлд 2023 онд томилогдсон миний бие яаж нөлөөлөх вэ. Тэр үед би хорин хэдэн настай залуу хүү өмгөөлөгч хийгээд явж байсан"" гэв.  Үүний дараа дэд сайд сэтгүүлчдийн асуултад хариулт өгөхдөө ""Би нүүрсний сонсголыг бүтэн үзсэн. Нэг ширхэг ч нүүрс ачсан машин хилээр гарч байгаа бичлэг харагдаагүй. Тэр машин хэзээ гарсан, мэдүүлэг өгөх үед хэн жижүүрлэж байсан гэдгийг огт танилцуулаагүй. Намайг гэрчээр дуудаагүй.  ""Мастермикс"" ХХК-ийг жижигхэн барилгын төсөл эхлүүлэхээр худалдаж авсан. 51 хувийг эзэмшдэг байсан нь үнэн. Тэр үед цар тахал таарч барилгын төсөл зогссон. 2, 3 удаа зарах гээд чадаагүй. Хоёр нь Швед улсад ажил хөдөлмөр эрхэлдэг гэсэн гурван залуу ирээд худалдаж аваад явсан. Иргэн Б 2022 онд ""Нэмэх тээвэр"" ХХК-аас гарчихсан байна.  УИХ-ын гишүүн Б.Энхбаяр надад ямар нэгэн өс байхгүй гэж найдаж байна. Хянан шалгах түр хороо гэдэг хэн нэгэн гарч ирээд попрох, улс төрийн өш хонзон авах эрхгүй. Энэ бол хуулиар нарийн зохицуулагдсан тусгай ажиллагаа. Тэр хурал дээр зөвхөн мэргэжлийн мэтгэлцээн явах ёстой"" хэмээн ярилаа. ","
    Н.Эрхбаяр, iKon.mn
  ",Ж.Эрхэмбаатар: УИХ-ын гишүүн Б.Энхбаяр надад ямар нэгэн өс байхгүй гэж найдаж байна. Түүнийг Үндсэн Хуулийн Цэцэд өгсөн
01/03/2024 12:04:00,"УИХ-ын гишүүн, Хууль зүйн сайд асан Х.Тэмүүжинтэй цаг үеийн асуудлаар ярилцлаа.",https://ikon.mn//n/31le,"УИХ-ын гишүүн, Хууль зүйн сайд асан Х.Тэмүүжинтэй цаг үеийн асуудлаар ярилцлаа. - Энэ оны сонгууль тойрог болон намын жагсаалтаар явагдана. Тэр дундаа тойрог нь бүсчилсэн хэлбэрээр явахаар боллоо. Үүний давуу болон сул талыг хэрхэн харж байна вэ? - Сонгуулийг холимог тогтолцоогоор явуулна гээд шийдчихсэн. Намын жагсаалтаар 48 хүн, үлдсэн 78 нь тойргийн тогтолцоогоор явахаар Үндсэн Хуульд нэмэлт оруулсан. Харин тойргийн систем дээр өмнө нь туршиж үзээгүй буюу илүү олон мандаттай, бүсчилсэн хэлбэрээр явуулахаар боллоо. Улаанбаатар хотын хувьд бүсчлэл нэг их явагдсангүй. Баянзүрх, Сонгинохайрхан хоёрыг жаахан томруулаад Чингэлтэй, Сүхбаатар гэсэн хоёр дүүргийг нэгтгэлээ. Улс орны хувьд бүсчилсэн сонгуулийн тогтолцоо цаашдаа тогтвортой хадгалагдаж чадвал гурван зүйл сайжрах байх гэсэн хүлээлт байна. - Ямар гурван зүйл билээ? - Нэгдүгээрт жалга довны гэж ярьдаг, тодорхой нэг аймаг, сумыг хувьчилж авах шахам болчхоод түүндээ таарсан популизм хийгээд суугаад байдаг. Эсвэл худалдан авалт хийж өөрийгөө жижиг тойргоос байнга тогтвортойгоор эрх мэдэлтэй байлгадаг явдал багасах байх. Улс төрийн хувьд жалга довоос хальсан арай том сэдвүүд яригдана. Улстөрчид чинь олон нийтийн санаа бодлыг дагаж хөдөлж байдаг жижигхэн амьтад шүү дээ. Бүсийнхээ хэмжээний асуудлыг ярихгүй бол том тогоонд живнэ гэсэн айдас нь ноёлоод эхэлбэл Монгол Улсын хэмжээнд 3-4 аймгийг нэгтгэсэн төсвийн хуваарилалт, нийтлэг асуудал, ашиг сонирхлыг уясан улс төрийн бодлого гарч ирэх байх гэсэн хүлээлт байна. Хоёрдугаарт хуучин сонгуулиар хувь хүмүүсийг хувь хүн төлөөлдөг байлаа. Тухайн хүний ааш аягаас хамаарч төлөөллийн зарчим хэрэгждэг. Ууртай, атгаг, эсхүл шуналтай байх юм бол тэр хүний л бодлого болж хувирдаг байсан. Харин бүсчлээд томруулчихаар нэг зүйл өөрчлөгдөнө. Тэр нь хувь хүмүүсээс давсан бүлэг, зохион байгуулалтын зарчим руу орох байх. Нэг тойрогт 10 мандаттай гэхээр ганцаараа мундаг байх боломжгүй болж эхэлнэ гэсэн үг. Ядаж дөрөв нь нийлж байж бүс нутгийнхаа хэмжээнд ажил хийх бололцоотой болно. Тэгэхээр ямар ч байсан багаараа, зохион байгуулалттай гэдэг үгийн ард сонгууль тогтвортой явах юм бол 1-2 сонгуулийн дараа институцээрээ гэдэг ойлголт явж эхэлнэ. Тиймээс ялалт, амжилт нь хувь хүнд хувьчлагддаг байсан улстөрчдийн ааш аяг багасаад хэн илүү зохион байгуулалттай, багаар ажиллаж чадсан, тогтвортой санах ойтой байгаа нь интитуцчлэгдэж, намууд төлөвших байх гэж харж байна. Намууд сахилга баттай, зохион байгуулалттай, хариуцлага өндөртэй болох болов уу. Гуравдугаарт манайх засаг захиргааны нэгжээрээ жижгэрч, бүх юм хаа гуяараа хуваагдсан, бутархай хагархай цонх шиг болчихсон бодлого засаглал бүсийн хөгжил дээрээ тулгуурлан улс орны хэмжээний зав сар дундын бодлогууд гарч цавууны үүрэг гүйцэтгэснээр нэгдмэл улсын шинж рүүгээ ойртох биз. Тэртээ 1996, 1998 оны үед бүсчилсэн хөгжлийн яриа их гарч байсан. Зөвлөлт маягийн хагархай цонхны бодлоготой, хэт жижгэрсэн нэгжтэй түүхий эдийн бааз байх уу. Эсвэл онцлогуудаа харсан бүсийн хөгжлийн бодлогыг гаргах уу гэдэг асуултад бодитой хариу, шийдэл ярина. - Энэ сонгуулийн тойргийг бүсчлээд томсгосон. Гэтэл сурталчилгааны хоног нь 14. Мөн цаасан хэвлэл, сурталчилгааны материалынх нь хувь хэмжээг багасгасан. Энэ нь сонгогчдодоо өөрийгөө бүрэн таниулж, сурталчилгаагаа хийж чадахгүй байдал бий болно гэж үзэх хэсэг байна? Тийм зүйл болох л байх. Гэхдээ нэг зарчим байгаа. Хэрэв урт хугацаандаа, цаад уг үндэстээ юу чухал вэ гэдгээ бодвол улс төр гэдэг чинь 14 хоногийн зүйл биш. Улс төр бол бодлогын болон үзэл санааны асуудал. Энэ улс орны одоогийн нөхцөл байдал чинь болж байгаа юм уу, болохгүй байгаа юм уу. Болоогүй гэж үзэж байгаа бол яаж өөрчлөх юм, юунд хүрэх юм. Ингэхийн тулд ямар зам, зарчмаар өөрчлөлт хийх вэ гэдгийг ярина. Энэ яриаг асуудлаа мэдэрсэн мэдсэн тэр цаг үе бүрдээ ярьж байх ёстой. Бодлого, үзэл санааг 14 хоногт таниулж угаасаа амжихгүй. Тийм болохоор улс төр гэдэг 14 хоногт танигдах гэж, санал гуйж яваа хүний яриа огт биш. Улстөрч асуудал байгаа, болохгүй байгаа тэр цэг, тэр цагаас эхлээд асуудлыг ингэж шийдэж, өөрчлөх хэрэгтэй гээд дуу хоолойгоо гаргаж, тэмцэж яваа процессыг хэлж байгаа. Энэ процесс өдөр бүр, жил, жилээр явагддаг. Зарим бодлого зөвхөн дөрвөн жилээр хэмжигдэхгүй. Гурван сар, эсвэл 12 жилийн дараа бодлогын үр дүн, нөлөө гарч болно. Тиймээс энэ бүхнээ тооцож улстөрчид улс төрөө хийж, бодлогоо амь оруулж байх ёстой. Харин манай улстөрчид, бодлого тодорхойлогч, үзэл санааны түүчээ, өөрчлөлт хийгч гэхээсээ илүү сонгуулийн хугацаанд сонгогчдоо худалдаж авдаг, өөрийгөө магтдаг, санал гуйдаг нөхөд байгаад байна. Сурталчилгааны 14 хоногоос бусад үед дарга байдаг, сонгогчдоосоо алс байдаг, асуудлаас хол байдаг улс төр бол зөв биш. Үүнийг өөрчлөх ёстой. Сонгуулийн үе гэдэг чинь иргэд саналаа өгч, сонголтоо хийхэд зориулсан техник ажиллагааны л өдөр. Харин сонголт бол жилийн өмнө, сарын өмнө хийгддэг. Өөрийнх нь итгэл үнэмшлийг нухчин дарж, шоронд хориод л байх юм бол тэр нь хэзээ болсон, тэр өдрөөс л сонголт хийгдчихсэн байдаг. Иргэд сонгуулийн өдөр ирж сонголтоо баталгаажуулдаг. - Өнгөрсөн оны төгсгөлд Нүүрсний хулгайн асуудлаар сонсгол хийлээ. Тэгвэл цаашдаа яах ёстой юм бэ. Чи хулгайч, би хулгайч гээд өнгөрөх юм уу. Эсвэл яригдсан мэдээллүүд дээр тулгуурлан мөрдөн шалгах ажиллагаа явагдах уу? - Нээлттэй сонсгол хийсэн нь нэг том дэвшил. Өмнө нь үнэн, худлаа нь мэдэгдэхгүй, хувь хүмүүсийн хооронд ам дамжсан ярианууд явдаг байсан. Гэтэл ийм ярианууд албан ёсоор УИХ дээр, сонсголын хэлбэрээр гарч ирлээ. Шинжээчид, зарим албан тушаалтан, гэрчийн мэдүүлэг, баримт бичгүүдээр энэ бүхэн илэрлээ. Тэгэхээр одоо хов живийн байдлаар ярихгүй. Энэ бол албан ёсоор гарч ирсэн мэдээллүүд. Гэхдээ эрх баригчид хэдэн зүйлийг дутуу хийгээд байна. Парламентын нээлттэй сонсгол гэдэг бол мэдээлэл авахад зориулагдсан хэсэг. Авсан мэдээлэл дээрээ тулгуурлан дүн шинжилгээ хийж, бодлого гаргах ёстой. УИХ нь Монгол Улсын төрийн дээд эрх мэдлийг атгадаг, хууль тогтоодог, шийдвэр гаргадаг байгууллага. Тэгэхээр энэ институц чинь өөрөө ажлаа хийх ёстой. Хөгжлийн Банкны сонсгол хийсэн. Үүнтэй холбоотойгоор шийдвэр гарсан уу. Ёстой нөгөө найз нөхөд буу халаад сууж байгаа юм шиг болоод дуусчихдаг бол энэ ажил ерөөсөө биш. Сонсголын ар дээр бодлого нь юу байсан. Алдаатай байсан бол зассан уу. Хууль, эрх зүйн орчин нь болхи байсан бол сайжруулсан уу. Засгийн газар гүйцэтгэх эрх мэдлийн хүрээнд алдаа завхрал байсан бол түүнийг залруулах алхмууд хийсэн юм уу. Ядаж улс төрийн, захиргааны хариуцлага буруутай этгээдүүдэд тооцсон уу зэрэг бүх асуудлыг УИХ шийдэх, хянах, үүрэг даалгавар өгөх эрх мэдэлтэй байгууллага байхгүй юу. Ийм байгууллагын хувьд Хөгжлийн банкны болон Нүүрсний сонсголын дараа ямар шийдвэрүүд гарах юм бэ. Хуулийн салбар тэр дундаа прокурор, мөрдөн шалгах байгууллага нь соц үеэрээ байгаа гэдгээ бид хүлээн зөвшөөрөх хэрэгтэй Хууль зүйн байнгын хороо нь хуралдах уу, Засгийн газарт үүрэг чиглэл өгөх үү. Хуулийн орчин өөрчлөх үү. Нотлох баримтын хүрээнд гэмт хэргийн шинжтэй асуудал хөндөгдөж байгаа бол хуулийн байгууллагуудад шилжүүлэх үү гэсэн асуултууд одоо хүлээгдэж байна. Хөгжлийн банкны асуудал дээр дээрх зүйлс яригдсангүй. Сонссон, тэгээд л дуусчихсан. Дараа нь эрх мэдэл бүхий байгууллагууд нь ямар шийдвэр гаргасан. Ямар үйл ажиллагаа явуулсан гээд үзэхээр юу ч байхгүй. Мөн нээлттэй сонсгол зохион байгуулж байгаа бол сонсголын хүрээнд гэмт хэрэгтэй тэмцэх чиг үүрэг чинь Засгийн газарт өөрт байгаа шүү дээ. Гэмт хэргийн шинжтэй мэдээлэл, үйлдэл, тэр тусмаа эрх мэдэл, албан тушаалаа урвуулан ашигласан байж болзошгүй хангалттай их мэдээлэл ил боллоо. Яг үүний араас Засгийн газар гэмт хэрэгтэй тэмцэх чиг үүргийнхээ хүрээнд ажил хийсэн үү. Түүнээс биш нээлттэй сонсгол боллоо гээд бүгд эрх мэдэлгүй иргэд шигээ хүлээгээд, хараад суудаг байж болохгүй. Гэмт хэрэгтэй тэмцэх чиг үүргийн хувьд яллах буюу прокурорын чиг үүргээс бусад нь Засгийн газарт бий. Дэлхийн улс орнуудад прокурорын чиг үүрэг нь ч гэсэн гүйцэтгэх эрх мэдлийн нэг хэсэг байдаг. - Нээлттэй сонсголыг ХЗДХ-ийн сайд ахалсан нь зөрчил үүсгэж байгаа гэсэн яриа байсан? - Үүн дээр зөрчил гарч байгаа. Ер нь парламентын хяналт, шалгалтыг Засгийн газрыг төлөөлдөг хүн хийж болохгүй. Ард нь сонирхлын зөрчил үүсдэг. Парламент хяналт, шалгалтаа хийгээд Засгийн газарт үүрэг даалгавар өгөх ёстой. Гэтэл одоо ХЗДХ-ийн сайд нь өөрөө өөртөө даалгавар өгөх юм уу. Ийм асуудал үүснэ. Эрх мэдлийн хуваарилалтын чинь тэнцвэр энд алдагдаж байна. Засгийн газар манлайлаад УИХ-ын нээлттэй сонсголыг хийж, хулгайтай тэмцье гэж байгааг улс төрийн хувьд хүсэл эрмэлзэлтэй байна гэж харж болно. Гэхдээ яг үнэндээ Б.Энхбаяр гэдэг хүн УИХ-ын нэрээр өөрөө өөртөө даалгавар өгөх хэмжээний юм болох гээд байгаа юм. Үүнийхээ сонирхлын зөрчлийг яаж шийдэх вэ гэдэг хууль зүйн шийдэл олох л байх. Гэвч Монгол Улсад парламент гэж байгаа л юм бол Засгийн газартаа үүрэг чиглэл өгөхөөс өөр аргагүй. Өгөөд зогсохгүй ажлаа яаж хийж байгаад нь хяналт тавьж л таарна. УИХ-ын дарга Г.Занданшатар Засгийн газарт өгөх гэж байгаа үүрэг даалгавраа Хууль зүйн байнгын хороогоор хэрхэн гаргах вэ гэдгээ бодох ёстой. Энэ зургаахан сарын дотор эд нар энэ бүхнийг хийж чадахгүй байх л даа. Ядаж Хөгжлийн банкны асуудалд энэ бүхэн хийгдсэн бол өдийд ийм даалгавар өгөгдсөн, ингэж ажилласан гэдэг тайланг нь шаардаж, дахин сонсгол явуулж байх ёстой байсан юм. Түүнээс биш пиар маягаар олон нийтийн дунд пүү, паа болгочхоод хэн ч ажил хийдэггүй, мартчихдаг, хов ярианы сэдэв төдий болоод өнгөрчихдөг байж болохгүй. Ийм байвал гудамжинд иргэд хов ярих, Төрийн ордонд сонсгол нэрээр хов ярих хоёр ямар ч ялгаагүй. - Мөрдөн шалгах ажиллагаа явуулах, шүүх дээр асуудлыг шийдэх дээр юу хэлэх вэ? - Ганцхан зүйлд нь үүрэг даалгавар өгч чадахгүй, бас болохгүй. Тэр нь шүүх эрх мэдэл. Түүнээс биш авлигатай тэмцэхийн тулд Хууль зүйн сайд дээрээ эрх мэдлийг яаж төвлөрүүлнэ үү. Авлигал, нүүрсний асуудалд зориулсан мөрдөн шалгах хэдэн ажлын хэсэг гаргах, тусгайлсан агентлаг байгуулах эсэх нь гүйцэтгэх эрх мэдлийн л асуудал. Харин шүүх дээр ирэхэд хүн бүр эрх тэгш. Тусгай шүүх байгуулахгүй. Авлигын хэрэг байна уу, хулгайн хэрэг байна уу гэдгээс үл хамааран нэг хуулийн зарчмаар шүүн таслах ажиллагаа явна. Манай шүүгчид жирийн хулгайн хэрэг, авлигын хэрэг гээд алийг нь ч шийдэх ур чадвартай Ингэхийн тулд л эрх мэдлийг хуваарилж, шүүхийг бие даалгаж байгаа юм. Хууль тогтоох эрх мэдэл нь сонсголоо хийлээ, мэдээллийг ил болгож байна, асуудалгүй. Гүйцэтгэх эрх мэдэл нь гэмт хэрэгтэйгээ тэмцэж байна, асуудлыг мухарлах гэж оролдож байна. Шүүх эрх мэдэл нь аль нэг талд орохгүй, хөндлөнгийн бие даасан байдлаар гэм бурууг шийднэ. Энэ зарчмаа л бид мөрдүүлнэ. Түүнээс биш гэмт хэрэгтэй тэмцэж байгаа учраас бидэнд шүүх эрх мэдлийг өг. Бидний хүслээр шүүх эрх мэдэл ажиллаж байх ёстой. Бидний боогоод тавьсан хэргийг нүдээ аниад алхаа тогшоод яллаж бай гэж бодож байгаа бол эрх мэдэл хуваарилах зарчим, Үндсэн хуулийн гол үзэл санааг зөрчих хэмжээний санаачилга. - Эрх баригчид авлигын бие даасан шүүх байгуулах тухай ярьж байсан шүү дээ? - Хоёр зүйлийг бид ялгаж, зааглаж харах ёстой. Нэгдүгээрт, авлигын дагнасан шүүх байгуулсан улс орнууд ямар улс байгааг харах хэрэгтэй. Ийм дагнасан шүүх байгуулсан улсуудыг харахад манайх жишиг болгоод, үлгэр дуурайл авах хэмжээний улсууд огт биш байна. Харин ч хөгжлөөрөө манай хойно явж байгаа, дээрээс нь нөгөө манай улстөрчид иргэдээ “улны” гэдэг шиг улсаа улны болгочихсон, өөрсдөдөө дүн тавьж авлигын дагнасан шүүх байгуулж, асуудлыг шийдэх гэж оролдсон зүйл анзаарагдаж байна. Гэвч харамсалтай нь бараг бүгд үр дүнд хүрээгүй байна. Харин ч эсрэгээрээ энэ нь авлигач улстөрчдийнх нь эрх мэдлээ хадгалж үлдэх хэрэгсэл болж хувирсан байна. Өөрөөр хэлбэл, эрх мэдэлтэй хэсэг нь түүнийгээ илүү удаан хадгалахын тулд өрсөлдөгчөө намнадаг зүйл болж. Тэгэхээр бид хууль засагладаг, хүний эрхийг хамгаалдаг улс болох гэж зорьж байгаа бол ийм сонголт хийж болохгүйг хүлээн зөвшөөрөх хэрэгтэй. Авлигын шүүх байгуулъя гэдэг санаачилга гаргаж байгаа хүмүүс бол улс орноо бодит байдал дээр ийм хэмжээнд аваачлаа гэж өөрсдөдөө дүн тавьж байгаа хэрэг. Харин авлигатай тэмцэх гэж оролдож байгаа, хүний эрхийг хамгаалдаг, хуулийн засаглалыг тогтоох гэж хичээдэг улс орнууд авлигын дагнасан мөрдөн шалгах чиг үүрэг бүхий байгууллагыг байгуулж, мэргэшүүлээд, шүүхийг тусгайлан байгуулж болохгүй гэсэн зарчим барьж байна. Шүүх бол нийтлэг байх ёстой. Манай шүүгчид жирийн хулгайн хэрэг, авлигын хэрэг гээд алийг нь ч шийдэх ур чадвартай. Иргэдийг муу, дарга нарыг сайн шүүгч шүүнэ гэсэн тэнэг дүрэм зохиож болохгүй. Тусгай шүүхийн асуудал ярих бус шүүхийн процесс нь ямар ч хэргийг хүн хэлмэгдүүлэхгүй, хуулиас гадуур шийдэхгүй, хүний эрхийг хохироохгүй, нотлох баримтыг гээгдүүлэхгүй, ял завшуулахгүй, эрүүл саруул дүрмээр улс орнууд асуудлаа шийдэж байна. Түүнээс бус Засгийн газрын үгээр шийдвэр гаргаж байх ёстой, түүнийгээ хэрэгжүүлэхийн тулд хэдхэн шүүгч, тодорхой зорилготой шүүх байх хэрэгтэй гэж ярихгүй байна. Харин мөрдөн шалгах чиг үүргээ яаж л бол яаж зохион байгуулаад үр ашигтай ажиллах нь гүйцэтгэх эрх мэдлийн эрх хэмжээний асуудал. Мөрдөн шалгах байгууллага нь хүний эрхийг зөрчиж байна. Аль болох хорьж цагдах гэж оролдож, нотлогдоогүй зүйлийг хэвлэлээр сэвж байгаад нотолсон юм шиг олон нийтэд ойлгуулж, харлуулна. Өөрийг нь хорьж байгаад гэр бүлээр нь оролдож, нотлуулах гэж оролдоно. Голчлон вишинскийн арга гэх өөрөөр нь нотлуулж, өөрийг нь яллах аргаар шийдэх гэж зүтгэнэ. Ийм аргаар шийдэх гэж оролдохоор шүүх дээр очоод унана. Муу ч сайн ч шүүх нь ардчилсан хууль барьж ажиллаж байгаа шүү дээ. Хэчнээн муу шүүгч байсан ч гэсэн цагаан дээр хараар биччихсэн хуулийн заалтыг зөрчсөн байвал нүдээ аниад алхаа цохиж чадахгүй. Ийм байж дараа нь шүүх бидний хүслээр гэмт хэрэгтнүүдийг шийдэж өгөхгүй байна гэж яриад шүүхээ өөрийн болгож авах гэж оролдвол шударга ёс ерөөсөө биш. Энэ өнцгийг нь бид харах ёстой. Тэгэхээр Засгийн газар шүүх рүү дайрч байгаа гол цэг нь юу вэ гэхээр өөрсдийнхөө алдааг алдаа гэж үзэхгүй байна. Өөрсдийнхөө мөрдөн шалгах арга ажиллагааг хоцрогдсон гэж хүлээн зөвшөөрдөггүй. Цагдаа, мөрдөгчийн арга барилаа өөрчлөөгүйд л байна. - Хуулийн сайд байх үедээ та салбартаа шинэчлэл хийх гэж нэлээд оролдсон. Одоо тэгвэл энэ салбар яг ямар байна вэ. Таны хүсэж, зорьж байсан шинэчлэлүүд ер нь хийгдсэн үү? - Нэг нь ч хийгдээгүй шүү дээ. Хуулийн салбар тэр дундаа прокурор, мөрдөн шалгах байгууллага нь соц үеэрээ байгаа гэдгээ бид хүлээн зөвшөөрөх хэрэгтэй. Салбарт өөрчлөлт хийх гэж оролдсон 2012-2015 оны хоорондын үйл явц бол яг бодитойгоор 10 хувь нь л үлдсэнээс 90 хувь нь бүрэн нурсан. Нураах ажлыг манай намынхан ч, МАН-ынхан ч хийсэн. Д.Дорлигжав гэдэг хүн Хууль зүйн сайд болсныхоо дараа хамгийн эхэнд Тахарын албыг татан буулгая гэдэг хуулийн төслийг УИХ-д өргөн барьсан. Энэ чинь Тахарын албандаа биш юм. Гэрч, хохирогчийг хамгаалах тогтолцоондоо байсан. Тиймээс гэрч, хохирогчийг хамгаалдаггүй болъё гэдэг хуулийг л өргөн барьсан хүн шүү дээ. Ийм санаачилга гэмт хэрэгтнүүдээс л гардаг юм. Цаад гэмт хэрэгтнүүд чинь өөрийнх нь хууль бус үйлдлийг гэрчлэх, өөрөөс нь болж хохирсон хүмүүсийн дуу хоолойг хорьчих юм бол хэн ч өөрийг нь гэмт хэрэгтэн гэж хэлэхгүй гэж харанхуйгаар итгэдэг байхгүй юу. - Хуулийн салбарт хамгийн том шинэчлэл хаана хийгдэх ёстой вэ? - Хэдхэн шүүгчийг солиод юу ч өөрчлөгдөхгүй. Ядаж иргэдтэйгээ өдөр тутам уулзаж, эрх мэдлээрээ иргэдийнхээ эрх, эрх чөлөө рүү орж ирдэг тэр хэсгийнхээ зохицуулалтыг сайжруулж, засах ёстой. Цагдаа, прокурор, шүүгч, өмгөөлөгч бүгд цогцоороо өөрчлөгдөж байж сайжирна. Дээр нь эдгээр хүмүүсийн хэрэглэж байгаа хуулиудыг дахиад сайжруулах хэрэгтэй. Хуулийг сайжруулна гэдэг чинь хууль тогтоогчдынхоо чанарыг дээшлүүл гэсэн үг. Чанаргүй хууль тогтоох үйл явц явагдаад л байх юм бол хэчнээн сайн хүмүүс байсан ч хууль буруу учраас буруу л хэрэглэгдэнэ. Нөгөө талаасаа ямар ч сайн хууль байгаад хүн нь буруу бол буруу л хэрэглэнэ. Тэгэхээр өгөгдлүүд нь талбар дээрээ томоороо байж л байгаа. Мөн энэ салбарт байшин барилгаас эхлээд зөндөө асуудал бий. Хүн өөрийнхөө эсрэг мэдүүлэг өгөхгүй ээ гэж байхад заавал авах гээд цагдан хориод байх шаардлага байхгүй Шүүх хурал хийж байгаа танхимаа аваад үз. Шүүхийн байшингийн барилга 2013 онд эхэлсэн ч гэсэн одоо хүртэл дуусаагүй, 2015 оноос хойш хөрөнгө оруулалт огт нэмж тавиагүй сууж л байна. Тэгэхээр хуулийн салбарын шинэтгэл гэдэг хууль тогтоомж, арга барил, боловсрол мэдлэг, хувь хүн, дэд бүтцийг өөрчлөх гээд 10аад зүйлээс бүрдсэн цогц зүйл. Нэг, хоёрхон зүйлийг нь өөрчилсөн болж харагдаад үр дүн гарахгүй. Яг цаг шиг, бүх араа, эрэг шураг нь таарч байж зөв заана. Түүнээс биш ганц том арааг нь алтаар хийгээд ч нэмэргүй. - Байцаалт авч болохгүй хүмүүсийн жагсаалт байдаг гэсэн. Үүн дээр аливаа гэмт хэргийг эрэн сурвалжилж, шүгэл үлээсэн сэтгүүлчийг энэ жагсаалтад нэмж оруулж болохгүй юу? - Сэтгүүлчдэд тусдаа тийм зүйл байхгүй. Харин Үндсэн хуулийн зарчим байгаа. Хүн өөрийнхөө эсрэг болон гэр бүлийнхээ эсрэг мэдүүлэг өгөхгүй гэсэн том зарчим бий. Харин Зөвлөлт маягийн аргаар бол гэмт хэргийг нотлох хамгийн чухал нотлох баримт нь гэмт хэрэгтэн өөрөө гэж үздэг. Ингэж үздэг учраас тухайн хүнээр өөрөөр нь гэмт хэргийг нотлуулахын тулд зоддог, эрүүддэг, айлган сүрдүүлдэг, залилдаг юм. Тэгвэл соёлт хүн төрөлхтний нөгөө явсан арга зам нь болохоор хүнийг өөрөө өөрөөр нь гэмт хэргийг нь нотлуулна гэдэг хамгийн бүдүүлэг, зэрлэг, дундад зууны арга байна. Тийм учраас хүн өөрийнхөө эсрэг мэдүүлэг өгөхгүй байх ёстой гэсэн зарчим барьдаг. Хүн өөрийнхөө эсрэг мэдүүлэг өгөхгүй ээ гэж байхад заавал авах гээд цагдан хориод байх шаардлага байхгүй. Өөр нотлох баримт, гэрчүүдээр гэмт хэргийг нь нотлох ёстой юм. Мөн хүний хамгийн чухал, амин сүнс болсон зүйл нь гэр бүл. Тийм болохоор хүүхдээр нь, эхнэр нөхрөөр нь, ээж ааваар нь буруутгуулж болохгүй. Гэр бүлийнхээ, хайртай дотнын хүнээ өмгөөлснийх нь төлөө тэр хүмүүсийг яллаж болохгүй гэдэг зарчим үйлчилдэг. Эрүүгийн хуульд ч гэсэн энэ зарчим байгаа. Оросууд бол тэгдэг байсан. Үлгэр, домог шиг пропаганда хийдэг байлаа. Охин нь аавыгаа илчилж, улсын удирдагч, төр засагтаа үнэнч байгаагаа харуулсан домгийг хүртэл гаргаж ирж байсан. Харин ардчилсан улс оронд ийм зүйл байж огт болохгүй. Ардчилсан нийгэмд хүн өөрийгөө өмгөөлөх эрхтэй. Өөрийгөө өмгөөлөх эрх гэдэг бол шүүгчийн өмнө очоод би буруугүй гэх зүйл биш. Тухайн хүнийг хаана буруутгаж байна, тэнд өөрийгөө өмгөөлөх эрхтэй. - Хууль зүйн туслалцаа авах эрх ч бий байх аа? - Хүн мэдлэггүй, туршлагагүй байж болно. Хуулийн системд ороод явахад мөрдөгч, шинжээч, прокурор нь хамаагүй өндөр боловсролтой хүмүүс тэр хүнийг залилж, айлган сүрдүүлэх гээд янз бүрийн аргаар гэмт хэрэгтэн болгож магадгүй. Тийм учраас тэр хэмжээний мэдлэг, туршлагатай мэргэжилтнээс мэргэжлийн туслалцаа авах эрхтэй. Хууль зүйн туслалцаа авах гэж үүнийг хэлж байгаа юм. Хууль зүйн туслалцаа авахаар өширхдөг, туслалцаа үзүүллээ гэж хуульчийг нь буруутгадаг, өмгөөлөгчийг нь өмгөөлүүлэгчийнх нь эсрэг яллах гэрч болгож ашиглах гэж оролддог, зальддаг байж болохгүй. Энэ бол хамгийн чухал зарчим. Харин манайд хүнээ өмгөөлснийхөө төлөө тэр өмгөөлөгч ялтан болчих гээд байна шүү дээ. Өмгөөлөгч дээр нь гүйцэтгэх ажил явуулдаг, татварын хэрэг үүсгэдэг, худал мэдээлэл тараасан, мөрдөн байцаалтын нууц задалсан гэж яллах гэж оролддог байдал ажиглагдаж байна. Соёлт хүн төрөлхтөн бол өмгөөлөгчийн энэ эрхийг хамгийн чухалд тооцож, хувийн хуульчийг хамгаалдаг. Мөрдөгч, прокурор нь мөрдөн байцаалтынхаа нууцыг хэвлэлээр гаргадаг. Өмгөөлөгч нь хүнээ өмгөөлөөд ярихаар болдоггүй. Өмгөөлж байгаа хүнийг нь харлуулж, гутаагаад байгаа бол тухайн өмгөөлөгч олон нийтэд зөв мэдээлэл өгөх үүрэгтэй шүү дээ. Мөрдөгч, прокурор нь хэвлэлээр ажлаа хийгээд байвал өмгөөлөгч нь зөрүүлээд хэвлэлээр ажлаа хийхээс өөр аргагүй. Мөн гэм нүглээ наминчилсан шашны санваартныг гэрчээр байцааж болохгүй гэсэн зарчим зарим улсуудад үйлчилдэг. Хүмүүс хийсэн гэм нүглээ бурханд хэлэх гэж оролдож, санваартанд ханддаг. Энэ гурваас өөрөөр бол байхгүй. Харин сэтгүүлчид эх сурвалжаа нууцлах эрх байгаа шүү. Эх сурвалжаа нууцална гэдэг чинь шүгэл үлээгчийг, хүний эрхийг хамгаалагчийг хамгаалж байгаа хэлбэр. Сэтгүүлчтэй холбоотой маргаан гарахад бусад улс орнууд танай улс гэрчээ хамгаалдаг уу гэсэн асуултыг л асуудаг. Эрх мэдэлтэй мөнгөтэй хүмүүс, төр засаг, хамгийн хүчирхэг хүчний эсрэг мэдүүлэг өгөх гэж байгаа хүний тухай энд ярьж байна. Ийм механизм байгаа юм уу. Одоо хүчтэй байгаа Ерөнхийлөгчийн эсрэг мэдүүлэг өгөх хүнээ хамгаалж чаддаг тогтолцооны тухай яриад байгаа юм. Түүнээс биш даргын хамгаал гэснийг хамгаалж, алаад өг гэснийг нь алдаг бууны нохдын тухай яриагүй. Ийм системээ тавьж чадаагүй байж гэмт хэргээ нуун далдлах, гэрчийг устгах, нотлох баримтыг үгүй хийх гэж байгаа тогтолцооны үзүүрт гүйж, эх сурвалжийг ил болгох гэж байгаа юм биш биз дээ, мөрдөгч өө, прокурор оо. Ийм асуулт л тавьдаг. - Манай улсын хэвлэлийн эрх чөлөө хэр байгаа вэ? - Хэвлэлийн эрх чөлөө хоёр хүчин зүйлээс болоод маш эмзэг байгаа. Нэгдүгээрт эрх мэдэл, нөлөөтэй хүмүүс төсвийн мөнгөөр хэвлэлийг худалдаж авч байна. Бид хаалтын гэрээ гэж хэлдэг. Яг хаалтын гэрээ гэсэн нэр томьёо байхгүй боловч бурууг нь амаа хамхиад, бусдад гоё харагдах зүйл дээр нь пиар хийгээд өгөөрэй л гэж байгаа хэрэг. Ингэхээр нөгөө чөлөөт хэвлэл маань улстөрчийн, эрх мэдэлтний пиарын хэрэгсэл болоод хувирчихдаг. Энэ чинь пропаганда. Социализм яг л ийм байсан. Нөгөө талаасаа мэргэжлийн үйл ажиллагаагаа зарж болдог гэдэг захиалгат сэтгүүл зүй байх юм бол энэ чинь ардчиллын хүчилтөрөгч болсон чөлөөт хэвлэл мэдээлэл огт биш. Эрх мэдэлтнүүд хэвлэл мэдээллийн хэрэгслийг хоточ бус бууны нохой болгох гэж оролддог, сэтгүүлчид нь хэвлэлийн эрх чөлөөг өөрсдийн хөлжих, орлого олох хэрэгсэл болгодог байдлаасаа салах хэрэгтэй. - Сэтгүүлч Н.Өнөрцэцэгийг цагдан хорьсон асуудал дээр ямар байр суурьтай байна вэ? - Тухайн сэтгүүлчийг буруутгаж байгаа олон л зүйл гарч байх шиг байна. Яг социализмын үеийн хүн нь байвал хэрэг нь олдоно гэдэг шиг аргаар хандаж байна уу даа гэж харж байгаа. Сэтгүүлчид маань ч гэсэн сүүлдээ айдастай боллоо. Бид ийм хуучинсаг арга барилаасаа салах ёстой. Юу нь буруу, юу нь зөв гэдгийг ялгаж салгахгүйгээр урагшлахгүй. Би бол шуугианы араас шуугиан болж гүйх гэхээсээ илүү үйл явдлын цаана юу байна. Алдааг нь засах боломж, гажуудсан бодлогыг яаж өөрчлөх үү, шийдэл нь юу байж болох вэ гэдгийг харахыг эрмэлздэг хүн. Нэг талаасаа судлаач, нөгөө талаасаа бодлого тодорхойлогчийн уураг тархиар асуудлыг харах гэж оролдож байна. Н.Өнөрцэцэгийг олон зүйлээр буруутгаж байгаа. Нэгдүгээрт, Найман ишигний хэрэг буюу Хэнтийн анхан шатны шүүхэд нөлөөлсөн гэсэн гомдлыг Шүүхийн ерөнхий зөвлөл гаргасан гэнэ. Тэгвэл шүүхэд нөлөөлөх гэсэн үйлдэл, үзэгдэл нь юу вэ. Эрүүгийн хууль дээр үүнийг яаж бичлээ. Олон улсад энэ төрлийн гэмт хэргийг ямар шинж, үйлдлүүдээр тодорхойлдог билээ гэдгийг бид хамгийн түрүүнд бодох ёстой. Сонгуулийн үе гэдэг чинь иргэд саналаа өгч, сонголтоо хийхэд зориулсан техник ажиллагааны л өдөр. Харин сонголт бол жилийн өмнө, сарын өмнө хийгддэг Шүүхэд нөлөөлөх гэдгийг дэлхий нийтээрээ маш ойлгомжтойгоор тодорхойлсон нэг зүйл байна. Тэр нь тухайн хэрэг маргааныг шийдэж байгаа шүүгчтэй ямар нэгэн аргаар харилцаанд орсон эсэх. Утсаар ярих, и-мэйл бичих гэх мэт ямар нэг замаар харилцаанд орж айлгасан, нөлөөлсөн, дарамталсан, гуйсан байна уу гэдгийг хардаг. Гэтэл ийм зүйлийг сэтгүүлч Н.Өнөрцэцэг хийсэн үү, тэр нь баримттай юу гэдэг бол эхний асуулт. Харин ийм зүйл болоогүй зөвхөн нийтийн сүлжээ болон хэвлэл мэдээллийн хэрэгслээр мэдээлсэн, бичсэн бол үүнийг шүүгчид нөлөөлсөн гэж ерөөсөө үздэггүй. Бид олон улсын жишгээс огт холдохгүй шүү дээ. Хоёрдугаарт, шүүхийн байр, танхимд хашгирах, лоозон барьж зогсох, бичлэг хийх зэрэг үйлдэл хийсэн үү. Барууны улс орнуудад шүүхийн гадаа лоозонгоо бариад жагсана уу, олуулаа ирж цуглана уу, цагаан хоолойгоор орилно уу ямар ч хамаагүй. Үүнийг шүүхэд нөлөөлсөн гэж үзэхгүй. Шүүхийн байшин дотор энэ үйлдлээ хийвэл харин шүүхэд нөлөөлсөн гэж үзнэ. Ялгаа байгаа биз. Гуравдугаарт, шүүхэд нөлөөлөхүйц албан тушаалтан албаны байр суурин дээрээс мэдэгдэл гаргахыг шүүхэд нөлөөлсөн гэж үзнэ. Төрийн бүх албан тушаалтан биш, шүүхэд нөлөөлөхүйц гэж тодорхой заасан. Сумын Засаг дарга, төрийн дундаж албан тушаалтан шүүхийн талаар ярихад нөлөөлсөн гэж үздэггүй. Харин шүүгч өөрт нь нөлөөлсөн гэж гомдол гаргасан тохиолдолд та ийм хэмжээний албан тушаалтны нөлөөнд үл автах этгээд. Яагаад тэр дунд шатны албан тушаалтны яриа танд нөлөөлсөн гэж үзэж байгаа юм. Таны хараат бус, бие даасан байдал, мэргэжлийн ур чадварт эргэлзэж байна гээд эсрэгээрээ тухайн шүүгчээс асуудаг. Нэг сэтгүүлчийн хэвлэлээр ярьж, сошиалд явж байгаа зүйлийг уншаад өөрөө яагаад нөлөөнд орсон юм. Ийм нөлөөллөөс ангид байх мэргэжилтэн, шүүгч байх хэмжээний хүн мөн үү гэдэг асуудлыг хөнддөг. Харин Ерөнхийлөгч, Ерөнхий сайд, УИХ-ын дарга, Хууль зүйн сайд, Их хурлын гишүүд албаны байр суурин дээрээсээ мэдээлэл хийвэл шүүхэд нөлөөлнө гэж үздэг. Яагаад гэхээр тэд хуулийг нь баталдаг, шүүгчийг томилдог. Цагдаа, тагнуулын даргыг ч гэсэн нөлөөлж болзошгүй этгээд гэж үзнэ. Магадгүй шүүгчийн хүүхэд дээр мөрдөн шалгах ажиллагаа явуулаад нөлөөлж магадгүй. Ингээд харахаар Н.Өнөрцэцэг энэ гурван үйлдэлд хамаатаж байна уу. - Сэтгүүлч энэ бүхнийг хийх албан тушаалтан, хүн мөн юм уу? - Н.Өнөрцэцэг сэтгүүлч бол ямар ч байсан шүүхэд нөлөөлөхүйц албан тушаалтан биш. Шүүгчтэй харилцаа үүсгэсэнгүй, шүүхийн байранд элдэв асуудал гаргасан уу гээд хэмжихэд маш ойлгомжтой зүйл. Тухайн шүүгч нь нөлөөллийн мэдүүлэг бичиж, гомдол гаргасан уу гэдэг бас нэг асуудал. Эсвэл ийм зүйл байхгүйгээр хэн нэгэн хөндлөнгөөс харж байгаад асуудлыг явуулчихсан уу гэдэг дахиад процессын маягтай зүйл. Мөн мөрдөн байцаалтын нууцыг задалсан гэдэг ойлголтын тухай яриад байгаа. Тэгэхээр мөрдөн байцаалтын нууц гэж юу вэ, аль хүртэл хадгалагдах вэ. Түүнийг задлах субъект нь хэн бэ гэдгийг ярих ёстой. Анх 2015 онд Эрүүгийн хуулийг бичиж байхдаа энэ гурвыг яг барууны улсуудын стандартаар бичсэн юм. Харамсалтай нь үүнийг тэр Д.Дорлигжав гэдэг хүн эвдсэн. Сүүлд нь 2017 онд хуулийг батлахдаа МАН хэтэрхий ерөнхий утгатай тавьсан. Бусад улс орнуудад мөрдөн байцаалтын нууцад мөрдөн байцаалтын явцын бүх зүйлийг хамааруулдаггүй. Тухайн мөрдөн шалгах ажиллагаа явуулж байгаа байгууллагын өөрийнх нь нууцлах зүйл гэж бий. Тэр байгууллага нууцлах үүргээ өөрсдөө хүлээдэг болохоос иргэдийн нуруунд үүрүүлдэггүй. Харин хуулиар мөрдөн шалгах ажиллагааны нууц гэдэгт нэгдүгээр, нууцлагдсан гэрчийг хамруулдаг. Шүүхийн урьдчилсан хэлэлцүүлэг хүртэл гэрч нууцлагдана. Яагаад шүүх хуралдааныг амаар явуулна гэж үг байдаг юм. Гэрч, хохирогч шүүх хуралд биеэр оролцдог. Түүнээс биш гэрчээ нуучхаад шүүх дээр Б гэдэг гэрч ингэж хэлсэн гэдэг дам байдлаар хүнийг буруутгаж болдоггүй. Мөн хүн мөрдөн байцаалтын бүхий л шатанд юунд, яагаад буруутгагдаж байгаагаа мэдэх эрхтэй. Түүнээс биш шүүх хурал дээр “Гэнэтийн бэлэг” барьж болохгүй. Хоёрдугаарт, манайхны ярьдгаар гүйцэтгэх ажиллагаагаар авагдсан нотлох баримт болон олж авсан арга зам нууцлагдана. Гэхдээ шүүхийн урьдчилсан хэлэлцүүлэг хүртэл л нууцална. Хууль зөрчиж авсан эсэхийг тухайн буруутгагдаж байгаа хүн мэдэх эрхтэй. Харин арга ажиллагаа бол байгууллагын тактикын нууц байдаг. Энэ нууцаа алдсан бол тэр байгууллагын л хохь. Харин нууцлагдсан гэрчийг сэтгүүлч олж мэдсэн ч ил гаргаж мэдээлж болохгүй гэдэг зарчим байгаа. Түүнээс биш мөрдөн байцаалтын нууц гэж бүгдийг хамруулаад, чи хэлж болохгүй гэдэг. Эргээд өөрийнх нь шалгагдаж байгаа хэрэгт ашиглах гэж оролдох юм бол байж болохгүй зүйл. Энэ бүхнийг соёлт хүн төрөлхтний нүдээр харах хэрэгтэй. Ингээд дотор нь задлаад үзвэл хууль юуг нь буруутгаж байгааг ялгаж, салгаж харах боломжтой болно. Асуудалд бодитой хандаж чадвал шударга ёсны үүднээс буруутгаж байна уу, эсвэл улс төрийн өшөө хонзон, захиа даалгавар, хэн нэгэн эрх мэдэлтний дургүйг хүргэсэн учраас энэ хүн цоожлогдож байна уу гэдгийг мэдэх боломжтой. - АН-ын дотоод асуудал хэр байгаа вэ. Нэг тугийн доор зангилагдаад сонгуульд ороход бэлэн болсон уу? - Нам дотор байгаа бүлэг, фракц, хувь хүмүүсийн хоорондын жижиг зөрчлийг хүч өгч дөвийлгөөд, сэдэв болгож ярилцаад л байх юм бол улам томроод л байна. Шаардлагагүй, ач холбогдолгүй мөртлөө хэт томорсон сэдэв чинь хамгийн чухал ач холбогдолтой зүйлийг шахаад олон нийтийн анхаарал, бодлогын гол талбараас гаргачихдаг. Ер нь жижиг хов жив бол намд зөв байгаагүй. Бидний өнгөрсөн үеийн хамгийн том алдаа энэ. Намын дарга нь хэн бэ гэдгээ мэдэхгүй, тамга тэмдэг нь хаана байгаагаа ойлгохгүй болтлоо хэрэлдэж, зөрчилдсөний гол шалтгаан нь жижиг асуудлыг амь оруулсан явдал. Тийм болохоор нүүр тулж уулзаагүй хэрнээ биесээ өрсөлдөгч намынхаа лидерүүдээс илүү үзэн яддаг, жийрхдэг, үл тоодог болтлоо галзуурцгаасан. Одоо бид АН-д олон нийтийн зүгээс ямар үүрэг даалгавар ирсэн бэ гэдгээ л харах ёстой. Үндсэндээ гурван даалгавар ирсэн. Нэгдүгээрт гэдсэндээ хөлөө жийлцээд хэрэлдээд байдгаа болиоч ээ. Эвтэй байгаад, дарга цэргээ ойлгомжтой болгоод хаанаас нь ч харсан нэг нам, АН шиг болоодхооч гэж байгаа юм. Энэ даалгаврыг гүйцэлдүүлэхийн тулд Л.Гантөмөр гэдэг хүнд итгээд явж байна. Үндсэндээ намын дарга одоо цавууны үүрэг гүйцэтгэж байна. Биднийг нэг бүхэл болоод өгөөч гэсэн олон нийтийн хүлээлтэд хариу өгөхийн тулд эвлүүлэх гэж зүтгэж байгаа. Дотор нь мэдээж жижиг, сажиг зөрчил байх байлгүй. Энэ даалгавраа ямар ч байсан манай хүн сайн гүйцэтгээд явж байна. Хоёрдугаарт олон нийт биднийг сөрөг хүчнийхээ ажлыг хий гэж байна. Энэ улс орон чинь зөв явж байна уу. Эрх баригчид улс орныг авч явж чадаж байгаа юу зэрэг олон асуулт асууж байна. Буруу явж байгааг нь зогсоох хүч чадал, бурууг нь буруу гээд хэлэх зориг та нарт байна уу. Энэ бүхэнд хариулах гээд харахаар манай намд сөрөг хүчнийхээ ажлыг хийж байгаа нь цөөдөөд байна. Нөгөө намтайгаа ноцолддог бядтай хэсэг энэ намд бараг алга. Гуравдугаарт буруу эргэчихсэн цаг үеийг зогсоож, эрх баригчдын галзуурал, тэнэглэлд цэг тавих ёстой. Гэхдээ оронд нь танай намд ямар бодлого байна вэ гэж асууж байгаа. Болохгүй байна гээд чанга хашхирахыг хэн ч хийж чадна. Харин ингэж хийдэг юм гэж харуулахыг мэргэжилтнүүд, бодлоготой нам, үзэл санаатай хэсэг хийдэг. Эдгээр асуултад бид хариу өгөх ёстой. Чадна, чадахгүй гэдгээ хэлэх хэрэгтэй. Цаг хугацааны хувьд оройтоод байгаа юм биш үү гэдэг шүүмжлэлтэй би санал нэг байгаа. - Танай намын удирдлагад гарсан хэнийг нь ч гэсэн өмнөх хоёр Ерөнхийлөгчтэй холбож, тэрний, энэний хүн гэж их ярих юм. Сүүлдээ эрх баригч намын хүн ч гэдэг боллоо. Үнэхээр энэ хоёр хүн өөрийн хүмүүсээрээ танай намыг талцуулаад, хагалан бутаргаад байдаг юм уу? - Улс төрд яваа хүмүүсийг гурав хувааж харж болно. Зарим нь асуудлыг өөрийнхөө оюун ухаанаар бодож, эргэцүүлэхээсээ илүү хүн дагаж гүйдэг. Тэгэхээр тухайн хүнээрээ баримжаа хийдэг. Ингэж байгаа хүмүүс баримжаа хийж байгаа хүмүүс нь эвтэй байвал нийлж, салж байвал хоорондоо хэрэлддэг. Тэгвэл зарим хэсэг нь намын олонхоороо баримжаа хийдэг. Манай намын олонх, намын бүтэц хаана байна гэдгээр асуудалд ханддаг, сонголтоо гаргадаг. Гуравт нь үзэл санаагаар баримжаагаа гаргадаг төрлийн хүмүүс байна. Манай нам ийм үнэт зүйл, зарчим, үзэл баримтлалтай. Тийм болохоор энэ бодлогын төлөө явах ёстой гэдэг. Ийм гурван төрлийн хүмүүс улс төрд бужигнаж байна. Зарчмын хувьд нам гэдэг чинь үзэл санаан дээр нэгдсэн хүмүүсийн нэгдэл. Тийм учраас тэр намын олонх нь үзэл санаагаараа баримжаагаа гаргаж явах юм бол хүнээс болж хуваагдах ямар ч шаардлага байхгүй. Хоёр Ерөнхийлөгчийг даган хуваагдаж хүнээр баримжаа хийдэг хүмүүсийн хоорондын толхилцоон байж магадгүй. Гэхдээ энэ бол намын жижиг хэсэг. Түүнд ач холбогдол өгөөд, ярианы сэдэв болгоод байх хэрэггүй. Бидний санаа зовох зүйл бол манай нам өөрийн үзэл санаа, үнэт зүйл дээр байна уу. Баруун төвийн нам чинь хувь хүний эрх чөлөөг чухалчилдаг. Хувийн өмчийг хамгаалдаг, бизнесийн орчныг сайжруулдаг, төрийн оролцоог багасгах гэж оролддог. Иргэд нь илүү чинээлэг байх зарчмыг баримталдаг. Бидний гол харах зүйл чинь л энэ. МАН яагаад дарга шүтээд байдаг юм. Манай нам тэгвэл дундаж анги, иргэнээ л шүтэх ёстой. МАН даргадаа эрх мэдэл өгөх гэж оролддог бол манай нам иргэддээ бизнесээ өргөжүүлж, орлогоо нэмэгдүүлэх, мөрөөдлөө биелүүлэхэд нь дэмжлэг үзүүлдэг. Эрх баригчид даргаа л хамгаалах гээд байдаг. Тэгвэл АН иргэнээ хамгаалах нь л чухал. МАН Тахарын албыг татан буулгаж, дотоодын цэрэг байгуулаад даргыг хамгаалах тогтолцоогоо бэхжүүлж байхад манай нам дотоодын цэргийг татан буулгаж, Тахарын албыг байгуулан гэрч, хохирогчоо хамгаалж, иргэнээ хамгаалах тогтолцоогоо л сайжруулдаг шүү дээ. Ерөөсөө гол ялгаа нь энэ. Энэ ялгаагаа мэдэж байгаа бол тэнд Х.Баттулга, Ц.Элбэгдоржийг дагаж гүйх сонирхолтой биш. Эрх баригчдаас ялгаатай байр суурин дээрээ хүчээ нэгтгэх нь илүү чухал. Нам байгаагийн утга учир чинь ердөө л энэ шүү дээ.","
    Т.Дарханхөвсгөл, Өдрийн сонин
  ",Х.Тэмүүжин: Сурталчилгааны 14 хоногт танигдах гэж санал гуйж явдаг хүнийг улстөрч гэдэггүй
01/03/2024 11:49:00,Засгийн газрын ээлжит хуралдаан өнөөдөр Төрийн ордонд болж байгаа билээ.,https://ikon.mn//n/31la,"Засгийн газрын ээлжит хуралдаанаар өнөөдөр томилгоотой холбоотой асуудлуудыг хэлэлцсэн шийджээ.  Тухайлбал Соёлын дэд сайдын албаас М.Батбаярыг чөлөөлж, түүний оронд ТВ9 телевизийн Төлөөлөн Удирдах Зөвлөл(ТУЗ)-ийн дарга П.Баттөрийг томилсон байна. Харин М.Батбаярыг Хөшигийн хөндийн бүтээн байгуулалтын асуудал хариуцсан даргаар томилохоор болжээ. ","
    Н.Эрхбаяр, iKon.mn
  ",ТВ9 телевизийн ТУЗ-ийн дарга П.Баттөрийг Соёлын дэд сайдаар томилжээ
01/02/2024 17:53:00,Төрийн байгуулалтын байнгын хорооны хуралдаанаар Сонгуулийн Ерөнхий Хороо /СЕХ/ гишүүнд нэр дэвшигчтэй хийх нэр дэвшигчийн сонсгол өнөөдөр боллоо.,https://ikon.mn//n/31ks,"Төрийн байгуулалтын байнгын хорооны хуралдаанаар Сонгуулийн Ерөнхий Хороо /СЕХ/ гишүүнд нэр дэвшигчтэй хийх нэр дэвшигчийн сонсгол өнөөдөр боллоо.  Энэ үеэр СЕХ-ны гишүүнд нэр дэвшигч Цагдаагийн Ерөнхий Газар (ЦЕГ)-ын дарга Т.Сүхболдоос УИХ-ын гишүүн Ж.Сүхбаатар цахим халдлагатай хэрхэн тэмцэх талаар асуулаа.  УИХ-ын гишүүн Ж.Сүхбаатар: Сүүлийн үед хүмүүс хиймэл оюун ухаанаар бусдын өмнөөс дуурайлгаж яриулж, цахим орчинд янз бүрийн байдлаар дуурайлгаж байгаа.  2024 оны сонгуулиар хоёр зүйл явна. Нэг нь цахим сурталчилгааны дайн. Зарим нь ярьж байна, чамайг улс төрийн захиалгат цахим аллагад хийнэ шүү гэж. Цахим захиалгат аллага нь бүтэн 1-2 сар ингэж нүд, баримтыг дуурайлга гэдэг.  Тэгэхээр та бүхний хийж буй ажил дотор үүнийг хянах хүчин чадал байдаг байгаа даа. Би УИХ-д хэдэн жил болсон хүний хувьд харахад цагдаагийн байгууллагын хүчин чадал сул дорой харагддаг. Хаяг хайж олох гол асуудал биш.  Техник технологийн хүчин чадлыг чинь хүмүүс мэдээд байгаа юм биш үү. Том мэдээллийн технологийн чиглэлээр ажилладаг залуучууд нийлээд баг байгуулж байна гэж яригдсан, сонгуульд оролцоход нь нөлөөлнө гэж. Энэ чинь тусгаар тогтнолын асуудал болчхоод байгаа.  Сонгуулийн үйл ажиллагаанд том орнууд хөл алдаад байна. Саяхан Кибер халдлагатай тэмцэх төв байгуулагдсан. Хүчин чадвал хэр бэлэн байна вэ.  Таны ярьж буйгаар ""хэрэв 1,2,3 дугаар сард бодоод байгаа юм хэрэгжвэл болчих гээд байна"" гэсэн. Тэр чинь болохгүй юм биш байгаа даа. Монголд чинь сайхан бодлого гаргаад гүйцэтгэлийн шатанд гэнэт бүтэлгүйтчих юм. Янз бүрийн байдлаар тендер, тээвэрлэлт, хулхидалт гэх мэт.  Хиймэл оюун ухаанаар нэр дэвших боломжтой хүмүүсийг дуурайлгаад янз бүрийн үйлдэл хийж, ярьж байгаагаар хуурамч юм хийхэд тэмцэх чиглэлд бодсон зүйл байна уу.  Цаана чинь мөнгө хийнэ, тэрийг гутаахад ингэж авна, тэрийг захиалж цахимаар ингэнэ гэсэн төлөвлөгөөнүүд гараад байдаг.  Цагдаагийн Ерөнхий Газрын дарга Т.Сүхболд: Сошиал орчинд үйлдэгдэж буй гэмт хэргийн 99.9 хувийг цагдаагийн байгууллага шалгаж байгаа. Илрүүлэлтийг зөвхөн цагдаагийн байгууллага хийж байгаа. Энэ жил илрүүлэлтийг 53.4 хувьд хүргэсэн. Хүн хүч, техник технологио нэмэгдүүлсэн. Хуурамч хаягийг зөвхөн мэргэжлийн алба хаагч олж илрүүлдэг. Интернэт үйлчилгээ үзүүлж буй хүмүүсийн суваг дээр нь хяналт тавих ганц л арга байгаа. Үүнийг хэрэгжүүлбэл сонгуулийн үеэр олон нийтийн сүлжээгээр биеийгээ нүдэх, нэр төрд халдах зүйл болохгүй.  Тийм зүйл гарлаа гэхэд Монгол Улсад худал мэдээлэл түгээх хориглосон, хаалтыг хуулийн дагуу явуулна. Техник технологийн хувьд төсөв мөнгөндөө тааруулаад нэмж байна. Гэхдээ бүгдийг нь олж илрүүлэх техник болон шаардлагатай мэргэжилтнүүдийн хүрэлцээ муу байгаа. Бид чадлаараа тэмцэнэ. ","
    Н.Эрхбаяр, iKon.mn
  ","Ж.Сүхбаатар: Монголд сайхан бодлого гаргаад гүйцэтгэлийн шатанд гэнэт бүтэлгүйтчих юм. Тендер, тээвэрлэлт, хулхидалт гэх мэт"
01/02/2024 16:47:00,- Сонгуулийн ерөнхий хорооны гишүүнд нэр дэвшигчийн танилцуулга,https://ikon.mn//n/31kk,"Төрийн байгуулалтын байнгын хорооны хуралдаанаар Сонгуулийн Ерөнхий Хороо /СЕХ/ гишүүнд нэр дэвшигчтэй хийх нэр дэвшигчийн сонсгол өнөөдөр болж байна.   Сонгуулийн ерөнхий хорооны гишүүн Ж.Болд, Б.Ганбат нар тус албан тушаалаас чөлөөлөгдөх хүсэлтээ Төрийн байгуулалтын байнгын хороонд ирүүлжээ. Улмаар өнөөдөр шинээр нэр дэвшигчдийг танилцууллаа.  1975 онд Улаанбаатар хотод төрсөн. Компьютерын ухааны докторант, эрхзүйч, системийн шинжээч мэргэжилтэй. Улсад 25 жил ажилласан.  Боловсрол:  Ажлын туршлага:  Шагнал:  1980 онд Улаанбаатар хотод төрсөн. Эрхзүйч, эдийн засагч мэргэжилтэй. Хуульзүйн ухааны магистр  Боловсрол:  Ажлын туршлага:  Шагнал:  Нэр дэвшигч нарын хувийн ашиг сонирхлын урьдчилсан мэдээллийг Авлигатай Тэмцэх Газраар хянуулж хариуг нь авсан ба шаардлага, шалгуурыг хангаж байгаа аж. ","
    М.Батчимэг, ikon.mn
  ","Сонгуулийн Ерөнхий Хорооны гишүүнд нэр дэвшигч Д.Дэлгэрсайхан, Т.Сүхболд нарын ТАНИЛЦУУЛГА"
01/02/2024 16:16:00,Монгол Улсын ерөнхий аудитор Д.Занданбатыг үүрэгт ажлаас нь 2023 оны арванхоёрдугаар сарын 28-нд чөлөөлсөн юм. Тэрбээр УИХ-ын сонгуульд нэр дэвшинэ гэдгээ мэдэгдээд буй.,https://ikon.mn//n/31kl,"Монгол Улсын Ерөнхий аудитор Д.Занданбатыг үүрэгт ажлаас нь 2023 оны арванхоёрдугаар сарын 28-нд чөлөөлсөн юм. Тэрбээр УИХ-ын сонгуульд нэр дэвшинэ гэдгээ мэдэгдээд буй. Харин түүний оронд буюу Ерөнхий аудиторын орлогчоор Шүүхийн Шийдвэр Гүйцэтгэх Ерөнхий Газрын/ШШГЕГ/ дарга асан Д.Загджавыг томилсон байна. Ингэснээр тэрбээр Үндэсний Аудитын Газрыг/ҮАГ/ удирдаж эхэлжээ. Д.Загджав нь эрх зүйч, эдийн засагч, инженер мэргэжилтэй.  Түүний төгсөн сургууль, ажилласан байдал: Төгссөн сургууль: Гавьяа шагнал: Эрдмийн  зэрэг,  цол: Улс төрийн ухааны доктор. ОХУ-ын Батлан  хамгаалах, аюулгүй байдал, эрх зүйн академийн профессор Цэргийн цол: Бригадын генерал Спортын зэрэг цол: Волейболын спортын мастер Эрхэлж байсан ажил, албан тушаал, ажлын туршлага:","
    Б.МАНЛАЙ, IKON.MN
  ",Монгол Улсын Ерөнхий аудиторын орлогчоор ШШГЕГ-ын дарга асан Д.Загджавыг томилжээ
01/01/2024 14:31:00,Ардчилсан намын шинэ Нарийн бичгийн дарга нар томилогджээ.,https://ikon.mn//n/31jk,"Ардчилсан намын шинэ Нарийн бичгийн дарга нар томилогджээ. Ардчилсан намын боловсролын асуудал хариуцсан Нарийн бичгийн дарга Энхтайваны Энхпүрэв: 12 настайдаа их сургуульд элсэж, 24 насандаа Боловсрол судлалын докторын зэрэг хамгаалж байсан тэрбээр олон нийтэд “Электрон жаал” нэрээр танигдсан. Боловсрол Соёл Шинжлэх ухааны сайдын зөвлөх, Боловсролын хүрээлэнгийн захирлаар ажиллаж байсан туршлагатай. Ардчилсан намын Хөгжлийн бодлогын асуудал хариуцсан Нарийн бичгийн дарга Саруулсайханы Цэнгүүн: Маркетинг, Санхүү менежментийн магистр зэрэгтэй тэрбээр чөлөөт зах зээл, хувийн өмч ба эрх чөлөөг хамгаалах чиглэлд дуу хоолойгоо өргөж Ардчилсан намын хөгжлийн бодлогын асуудалд баруун төвийн үзэл баримтлалд тулгуурлан ажиллана. Ардчилсан намын Залуучуудын хөгжлийн бодлого хариуцсан Нарийн бичгийн дарга Булганбаатарын Батзаяа: Боловсролын удирдлага, бизнесийн удирдлагын чиглэлээр суралцаж төгссөн. Боловсролын мэдээллийг тэгш хүртээмжтэй хүргэх зорилготой, Монголын анхдагч эдтек төсөл болох “Тэтгэлэг апп”-ын үүсгэн байгуулагч, “Эрх чөлөөг эрхэмлэнэ” уриатай Open Club-ийн ерөнхий зохицуулагч юм. Ардчилсан намын Гадаад харилцаа хариуцсан Нарийн бичгийн дарга Баяндүүрэнгийн Энхдөлгөөн: Канадын Бритиш Колумбын Их сургуулийг Олон Улсын харилцааны чиглэлээр төгсөж Монгол Улсын Засгийн газар болон АНУ-ын Мянганы сорилтын корпорацын Улаанбаатар хотын нийт ус хангамжийг нэмэгдүүлэх төслийн нарийн бичиг, АН-ын бодлого, стратеги судалгааны хүрээлэнд улс төр, гадаад харилцааны чиглэлээр ажилласан туршлагатай. Ардчилсан намын Бизнес хөгжил, технологи, инноваци хариуцсан Нарийн бичгийн дарга Норовсамбуугийн Гансүх LL.B, LL.M, Төрийн удирдлагын доктор (Ph.D.) 2016 онд Ардчилсан намд элсэж Эрүүл мэндийн Сайдын хэвлэлийн төлөөлөгч, УИХ Гишүүний зөвлөх, АН-ын стратеги бодлого судалгааны хүрээлэнгийн ажлын албаны дарга, АН-ын даргын дэргэдэх бизнес зөвлөлийн тэргүүн, УИХ дахь АН-ын Бүлгийн орон тооны бус зөвлөхөөр тус тус ажиллаж байсан. Олон нийтэд MongolHD ""Apprentice Mongolia"" шоуны шилдэг оролцогч гэдгээр нь танигдсан.  ","
    ikon.mn
  ",ТАНИЛЦ: Шинээр томилогдсон Ардчилсан намын 5 нарийн бичгийн дарга
12/31/2023 10:37:00,"-Монголчуудын хувьд байгаль, цаг уурын ааш аяг ширүүн ч улс төр, эдийн засгийн өрнүүн үйл явдалтай нэгэн он улирч байна.",https://ikon.mn//n/31iz,"Монголчуудын хувьд байгаль, цаг уурын ааш аяг ширүүн ч улс төр, эдийн засгийн өрнүүн үйл явдалтай нэгэн он улирч байна. Нийгмийн аль ч салбарт асуудал тулгарахад тухайн салбарыг хариуцсан Засгийн газрын гишүүний хэлсэн үг, хийсэн үйлдэл олны анхаарлыг татдаг. Тэгвэл өнгөрч буй онд сайд нар амны алдаа гаргалгүй, “хийгүй” ажиллаж чадсан болов уу. Сайд нар үг, үйлдэлдээ хэр мэдрэмжгүй хандсаныг товчлон хүргэе.  Аялал жуулчлалыг хөгжүүлж, жуулчдыг татах чиглэлээр өнгөрсөн онд төр, хувийн хэвшлийнхэн чамгүй ажил хийсэн. Үүний нэг нь БНСУ-ын plus size моделиудыг авчирч, говийн нутгаар аялуулсан нь жуулчдын анхаарлыг татсан явдал болсон. Төрийн сайдын хувиар гаднын инфлүэнсерүүдийг хүлээн авч уулзахдаа ёстой л ходоодны мухраас инээд нь хүрсэн янзтай суугаа зураг нь хэсэгтээ л шүүмжлэлийн бай болж билээ. Сайхны өмнө харц буруугүй ээ гэж. “Сайд болохоор шантаажлаад сайд боллоо гэнэ, болохгүй болохоор хорслоо гэнэ, би энэ хорвоогийн хаагуур алхах юм” хэмээн гомдонгуй үг хаясаар сайд болсон Ц.Даваасүрэнгийн охин Боловсролын сангийн зээл буюу 191 мянган ам.доллароор АНУ-д суралцсан нь ил болоотохов. Хэл амаараа хэнбугайн ч доор орохгүй сайд сошиал хуудсаараа дамжуулан охиноо зээлээр бус буцалтгүй тусламжийн тэтгэлэг гэгчээр суралцсан гэдэг тайлбар гаргасан. Ингэхдээ “Хэний хүүхэд болж төрсөн нь хөдөлмөрөө үнэлүүлэхэд ямар хамаа байна. Хүүхдийн мөнгөн дээр хүүхдийг алаг үзэж болохгүй гээд л байдаг биз дээ” хэмээн арсалдав. Охиндоо 191 мянган ам.долларын тэтгэлэг авчхаад жирийн иргэдийн хүүхдийн 100 мянган төгрөгтэй барьцах нь хэр ёс зүйтэй үйлдэл юм бол. “2022 оноос хойш цэргийн албан хаагч амиа алдсан тохиолдол гараагүй байгаа”, “Цэргийн алба хаагчдын хооронд дэглэлт, зодоон цохион хийдэг, яргалдаг гэх зэргээр бичээд байсан. Ийм зүйл цэргийн анги салбар дээр байхгүй. Энэ бол гүтгэлэг. Ард түмний толгойг эргүүлсэн, зэвсэгт хүчин, батлан хамгаалах салбар ба ард иргэдийг хооронд нь салган бутаргах гэсэн санаатай юм яваад байна” гэж хэлсэн нь л Батлан хамгаалахын сайд Г.Сайханбаярыг хэр мэдрэмжтэйг илтгэх биз. Сайдын хэлсэн 2022 оноос хойш нэг биш нэлээд хэдэн цэргийн амь хохирсон. Гэвч хоёр ч Засгийн газар дамнан батлан хамгаалах салбарыг удирдсан энэ эрхэм цэргүүдийн үхэлд хариуцлага хүлээх нь бүү хэл тас мэлзсээр буй. Магадгүй энэ засгийн хамгийн уймраа сайд Л.Энх-Амгалан. Учир нь эхнэр болон төрсөн дүүгээ Боловсролын сангаас зээл авсныг хэзээ хойно дуулж, мөн л тэр дүүгээ аймгийн цагдаагийн газрын даргаар томилогдсоныг бараг л сэтгүүлчдийн “тусламжтайгаар” мэдсэн гэхэд хилсдэхгүй.   Тэрбээр ""Булганы цагдаагийн дарга миний төрсөн дүү юм билээ"", ""Манай дүү бас Боловсролын зээлийн сангаас зээл авсан байна билээ"" хэмээх алдарт үгээ хэлж байжээ. Мөн саяхан сурагчдын улирлын амралтыг урагшлуулах шийдвэр гаргахдаа бас л өмнө нь ярьснаасаа эргэж буцав. Яг жилийн өмнө “Цаг агаар хүйтрэх, үүнээс үүдэлтэй түгжрэл нэмэгдэх зэрэг шалтгааны улмаас хичээл сургалтын үйл ажиллагааг зогсоох боломжгүй” гэж байсан сайд яг энэ шалтгаанаар бага ангийнхны хичээлийг цахимаар оруулах нэрээр үндсэндээ амраасан.  Уг нь Монголд өвөл болдгоороо болж хүйтэрдгээрээ л хүйтэрсэн юм. Өргөн хэрэглээний хүнсний бүтээгдэхүүний үнийн өсөлтийн талаарх сэтгүүлчийн асуултад “Би яг үнэнээ л хэлье. Сүүлийн хоёр жил ажлаа хийгээд гэртээ хүнс худалдаж аваагүй. Манай нөхөр хэдэн төгрөгөөр хүнс худалдаж авдаг талаар нь мэдэхгүй байна” хэмээн хариулсан сайдын тухай нэг хэсэг шуугьсан. Амьдрал мэдэхгүй гэж зүхэх нэгэн байхад эмэгтэй хүн болгон хүнсний үнийг мэддэг байх шаардлагагүй гэж өмөөрөх хэсэг ч байсан. Ямартай ч Ч.Номин сайд сүүлийн хоёр жил ахуйн ажлаас өөрийгөө бүрэн чөлөөлсөн юм билээ. Тог цахилгаан, бензин түлш гэж одоогийн Засгийн газрын шандсыг сорьж буй айхавтар хоёр том зүйл бий. Ямар аргатайдаа л салбарын сайд нь ханиад хүртлээ шатахуун түгээх станцуудаар явж байх вэ. Энэ тухайгаа эрхэм сайд “Би шатахуун түгээх станцуудаар сэмхэн сэмхэн явж байгаа. Тийм учраас ханиалгаад байгаа юм. Гэхдээ би өөрөө шатахуун түгээх станцуудаар явж байгаагаа олон нийтэд зарлаад баатар болоод байгаа юм байхгүй. Өнөөдрөөс эхлээд манай яамнынхан бүрэн бүрэлдэхүүнээрээ иргэдэд “Уучлаарай таны машины банк тал дүүрэн бол улаан гэрэл нь асчихсан яваа хүнд боломж олгооч” гэдэг ухуулгыг хийж эхэлнэ” гэж ярьсан. Гэвч ингэж ярьснаас нь хойш оны сүүлийн өдөр хүртэл иргэд шатахуунд дугаарласан хэвээр л байна. Ж.Ганбаатар сайдын шатахуунтай холбоотой хэлсэн үгнүүдээс дурдвал, Шатахуун хангалттай байгаа. Иргэд оочер, түгжрэл үүсгэхгүй бол хэвийн болчихно. Мөн шатахууны үнэ нэмэгдэхгүй. Нэмэгдвэл би огцорно. Иргэд шатахуунаа дүүргэхээ л больчих. Амралтын өдрүүдэд шатахууны дарааллыг санаатайгаар үүсгэсэн зүйл болсон. Хуулийн байгууллагаар шалгуулж байна. Нүүрсний сонсголын ажлын хэсгийн ахлагчаар ажиллаж, хүслээрээ попорч, хэдэн өдрийн гол дүр байсан нь түүнд хангалтгүй байсан бололтой. Нүүрсний сонсголын төгсгөлд “Маргаашаас эхлэн “нүүрсний мафи” над руу нэг сарын турш хэвлэлийн атак хийнэ. Одоогийн байдлаар үүнд 3 тэрбум төгрөгийн төсөв(үүний тал нь төрийн өмчийн компаниас халхавч байдлаар гарсан) гаргаад байна” хэмээн “өвчигнөсөн”. “Импортын хүнсний барааны татварыг огцом нэмэхгүй. Гэхдээ одоо байгаа таван хувийг жил бүр тав, таваар нэмэгдүүлсээр 2026 он гэхэд 20 хувь болгоно” гэв. “Дорнод гурил” хэмээх гурилын үйлдвэрээр овоглодог тэрбээр гурилын үнийн өсөлт зах зээлийн горимоор яваа учраас Засгийн газар оролцох боломжгүй гэх хоржоонтой тайлбарыг хэлж байсан. Мөн үхрийг ээмэгтэй болгоно гэж буй. Тэрбээр анх 13 тэрбум төгрөгөөр таван сая үхрийг ээмэгжүүлнэ гэсэн юм. Боловсролын зээлийн сангаас өөрөө болон гэр бүл, ах дүүдээ зээл аван гадаадад сургасан төрийн өндөр албан тушаалтнуудыг эрэмбэлбэл Эрүүл мэндийн сайд С.Чинзориг дээгүүр жагсах нь гарцаагүй. Учир нь түүний хоёр охин энэ сангаас зээл авсан нь ил болсон. Гэвч эрхэм сайд бусдын боломжийг хулгайлсан бус харин ч охидоо Монголд ажиллуулж байгаа нь их юм гэсэн маягтай адарна лээ. Тэрбээр  “Манай хоёр хүүхэд тухайн үеийн журмынх нь дагуу суралцсан. Хоёулаа гэрээний дагуу нийгмийн даатгалаа төлөөд ажиллаж байгаа. Зээлээ тэглүүлээгүй. Хугацаа нь болохоор төлөх байх. Би нарийн юмыг нь мэдэхгүй. Хүүхдүүд өөрсдөө шалгалтаа өгөөд л зээл авсан” хэмээсэн юм.   Яг одоогийн хахир хэцүү цагт Б.Чойжилсүрэн сайд Ж.Ганбаатар гэдэг ханьтай байгаадаа дотроо баярладаг байх. Ганцаараа түмэнд чичлүүлж байсан бол хэчнээн хэцүү байх бол гэж өмнөөс нь халширмаар. “Энэ өвөл хүнд болохыг үгүйсгэхгүй. Аргална даа” хэмээн шүүрс алдаж байсан сайдаас яагаад утаа багасахгүй байгааг асуухад “Нэгдүгээрт, хүйтэн байна. Хоёрдугаарт, салхи бага байна” гэдэг товч бөгөөд тодорхой хариулт хэлсэн.    Сайд болмогцоо иргэдээ “Автобусандаа сууж сурах ёстой” хэмээн дүрэмдсэн тэрбээр “2028 онд метротой болно” гэдэг үлгэр эхлүүлээд буй.          ","
    А.Ням-Өлзий, iKon.mn
  ",Ам алдвал барьж болдоггүй
12/28/2023 10:57:00,УИХ-ын намрын нэгдсэн чуулганы хуралдаан Төрийн ордонд болж байна.,https://ikon.mn//n/31hg,"УИХ-ын чуулганы нэгдсэн хуралдаанаар Монголбанкны тэргүүн дэд ерөнхийлөгч Г.Дөлгөөн, улсын ерөнхий аудитор Д.Занданбат нарын хүсэлтийг хэлэлцлээ.   Монголбанкны тэргүүн дэд ерөнхийлөгч Г.Дөлгөөн 2023 оны арванхоёрдугаар сарын 20-ны өдөр УИХ-ын даргад хувийн шалтгааны улмаас үүрэгт ажлаас чөлөөлөгдөх хүсэлт ирүүлсэн байна. Түүний хүсэлтийг Эдийн засгийн байнгын хороо энэ сарын 28-ны өдөр хэлэлцэж, олонх нь дэмжсэн талаар УИХ-ын гишүүн Ч.Ундрам танилцуулсан юм.   Ингэснээр ""Г.Дөлгөөнийг Монголбанкны тэргүүн дэд ерөнхийлөгчийн ажлаас нь чөлөөлөх тухай"" УИХ-ын тогтоолын төслийн талаар нууц саналт хураалт явууллаа. Түүний хүсэлтийг УИХ-ын 25 гишүүн дэмжсэнээр 56.8 хувийн саналтайгаар Г.Дөлгөөнийг үүрэгт ажлаас нь чөлөөлөв.  Мөн улсын ерөнхий аудитор Д.Занданбат УИХ-ын сонгуульд нэр дэвших хүсэлтэй тул үүрэгт ажлаасаа чөлөөлөгдөх хүсэлтийг энэ сарын 20-ны өдөр ирүүлсэн байна. Тус хүсэлтийг УИХ-ын чуулганы нэгдсэн хуралдаанаар нууц санал хураалт явуулж УИХ-ын 33 гишүүн дэмжсэнээр үүрэгт ажлаас нь чөлөөлөв. ","
    Н.Эрхбаяр, iKon.mn
  ","Монголбанкны тэргүүн дэд ерөнхийлөгч Г.Дөлгөөн, ерөнхий аудитор Д.Занданбат нарыг үүрэгт ажлаас нь чөлөөллөө"
12/28/2023 10:34:00,-Шууд дамжуулж байна.,https://ikon.mn//n/31hb,"
10:34 2023/12/28
  “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төсөлд хоёр удаа завсарлага өгсөн хэмээн УИХ-ын дарга ярив. Тиймээс өнөөдөр санал хураалт явуулж, УИХ-ын 26 гишүүн буюу 56.3 хувийн саналтайгаар дэмжсэн юм. Ингэснээр Төрийн байгуулалтын байнгын хорооноос ирүүлсэн санал батлагдаж, УИХ-ын ээлжит сонгуулийн санал хураалтыг 2024 оны зургаадугаар сарын 28-нд явуулах болов. Энэ өдөр бүх нийтээрээ амрах хуулийн заалттай.  
10:21 2023/12/28
 УИХ-ын намрын нэгдсэн чуулганы хуралдаан Төрийн ордонд эхэллээ.  Өнөөдрийн хуралдаанаар Улсын Их Хурлын 2024 оны ээлжит сонгууль товын хэлэлцэх юм.  
10:34 2023/12/28
  “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төсөлд хоёр удаа завсарлага өгсөн хэмээн УИХ-ын дарга ярив. Тиймээс өнөөдөр санал хураалт явуулж, УИХ-ын 26 гишүүн буюу 56.3 хувийн саналтайгаар дэмжсэн юм. Ингэснээр Төрийн байгуулалтын байнгын хорооноос ирүүлсэн санал батлагдаж, УИХ-ын ээлжит сонгуулийн санал хураалтыг 2024 оны зургаадугаар сарын 28-нд явуулах болов. Энэ өдөр бүх нийтээрээ амрах хуулийн заалттай. ","
    Н.Эрхбаяр, iKon.mn
  ",УИХ-ын сонгуулийн санал хураалтыг 2024 оны зургаадугаар сарын 28-нд явуулахаар боллоо
12/27/2023 12:34:00,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.",https://ikon.mn//n/31g5,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.  Шүүх хуралдаанд нэр бүхий гэрч нарыг оролцуулах шийдвэр гарсан тул шүүх хурлыг ирэх оны нэгдүгээр сарын 18-ны өдрийн 09:00 цаг хүртэл хойшлуулсан юм.  Шүүх хурлын дараа ЕТГ-ын дарга асан З.Энхболд өөрийн байр сууриа илэрхийллээ.  Тэрбээр ""Жилийн өмнө эхэлсэн нүүрсний хулгайтай намайг холбох гэж МАН болон хуулийн байгууллага оролдсон. Өнөөдрийн шүүх хурал нүүрсний хэрэгт огт холбоогүй.  Б.Энх-Амгалан сайдын хувийн компаниар улсын барих ёстой замыг бариулсан, эрх олгосон тухай тушаалыг шүүж байна. Би яаж Б.Энх-Амгалан сайдын тушаалтай холбогдсоныг мэдэхгүй, прокурор мэдэх байх.  Бид хоёр хоорондоо тиймэрхүү зүйл ярих хэмжээний танил биш. Энэ шүүх хурал дээр л юу болсон тухай мэдээлэл авч байна. Ер нь Монгол Улсад Тавантолгойн ашиг нь үлдэх ёстой гэсэн 2010 оны УИХ-ын тогтоол байгаа.  Нүүрсний сонсгол гэсэн зүйлийг харж байгаа байх. Яагаад Хятад улсад ашгийг нь хүртээхгүй байгаа, зүүн тийшээ зам тавьж байгаа юм гэсэн бүлэглэл байна. Тэр бүлэглэлтэй нь яриагүйгээс болж Б.Энх-Амгалан сайд бид хоёрыг яллагдагч болгож байна.  ""Страто"" компани надтай ямар ч хамааралгүйг 2015 оны тавдугаар сард прокурорын байгууллагаас тогтоосон. Энэ компанитай хамааралтай гэж гүтгэдэг нь Хятад руу нүүрсээ гаргаж өг гэдэг бүлэглэлийн зохиосон цуурхал. Энэ асуудлаар ахиж оруулж ирж байгаа нь тэр бүлэглэл Хятадын нүүрсний бүлэглэлтэй хуйвалдаж байна хэмээн харж байгаа. Шүүх үнэн зөвийг нь ялгаад өгнө.  АТГ-ын М.Даваатогтох комиссарын хийсэн мэдэгдэл гүтгэлэг болж таарсан. Би бүтэн жил мөрдөн байцаалтын нууц гээд юу ч дуугараагүй.  Хэвлэл мэдээллийн хэрэгсэл намайг дахин нүүрсний хэрэгтэй холбож бичихийн бол нэр төрөө сэргээлгэхээр их хэмжээний мөнгө нэхэмжлэх болно. Б.Энх-Амгалан сайдын гаргасан тушаалд З.Энхболд буруутай юу гэдгийг шүүх нотлох гэж байна.  Нүүрсний сонсголд дуудна гэж хүлээсэн боловч байхгүй. АТГ-ын М.Даваатогтох гэж нөхөр нэг жилийн өмнө 17 хүний нэр уншсанаас УИХ-ын долоон гишүүн байсан. Үүнээс Б.Ганхуяг бид хоёроос бусдынх нь хэрэг шүүхэд шилжээгүй байна. АТГ-ын хариуцлагагүй хийсэн мэдэгдлээс болж нэр хүндээрээ хохирлоо.  Монголын Эм Си Эс Хятадын Шинхуа хоёр Тавантолгойн ордыг үнэгүй авахаар 100 жилийн гэрээ хийсэн байсныг 2015 оны дөрөвдүгээр сарын 6-ны УИХ-ын чуулганаар зогсоосон.  Жилийн өмнө нүүрсний хэрэг гэх нэрийг надад заасан. Гэтэл энэ хэргийг нотолж чадахгүй бүтэн жил мөрдөн байцаалт явуулсан. Үүнийг хамгийн богино замаар урагшаа гаргаад Баяннуурт боловсруулах гэсэн Хятадын нүүрсний бүлэглэл, УИХ-ын гишүүд, хуулийн байгууллагуудын гүтгэлэг гэж ойлгож байна.  Энэ гүтгэлэг нь шүүхийн хаалга давахгүйгээр хүчингүй болж байна. Лам олдохгүй бол буцахдаа залъя гэдэг шиг Б-Энх-Амгаланг над дээр наасан. Б.Энх-Амгалан яам дээрээ ямар шийдвэр гаргаж байгааг би мэдэхгүй.   Тавантолгойн ордыг 100 жилээр өгөх сонирхолтой бүлэглэл амьд байгаа. Ц.Элбэгдоржийн, Ч.Сайханбилэгийн, Баяннуурын баахан хужаа нар байна. Тавантолгойн зургаан ордын хоёр нь хувьд шилжсэн байна. МАН-ын Д.Амарбаясгалангийн хамаарал бүхий компани Бор тээгийн ордыг хувьчилж авсан талаар нүүрсний сонсголоор мэдсэн"" хэмээн ярилаа. ","
    Н.Эрхбаяр, iKon.mn
  ","""Тавантолгойн ордыг 100 жилээр өгөх сонирхолтой бүлэглэл амьд. Ц.Элбэгдоржийн, Ч.Сайханбилэгийн, Баяннуурын хужаа нар байна"""
12/27/2023 11:35:00,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.",https://ikon.mn//n/31g2,"УИХ-ын гишүүн Б.Энх-Амгалан, Ерөнхийлөгчийн Тамгын газрын даргаар ажиллаж байсан З.Энхболд нарт холбогдох эрүүгийн хэргийн гэм буруугийн шүүх хуралдаан Сүхбаатар дүүргийн Эрүүгийн хэргийн анхан шатны шүүхэд өнөөдөр боллоо.  Шүүх хуралдаанд нэр бүхий гэрч нарыг оролцуулах шийдвэр гарсан тул шүүх хурлыг ирэх оны нэгдүгээр сарын 18-ны өдрийн 09:00 цаг хүртэл хойшлуулсан байна. Мөн албан айлчлалаар явах тухай баримтыг үндэслэн УИХ-ын гишүүн Б.Энх-Амгаланд авсан хилийн хоригийг цуцалжээ.  Нийслэлийн прокурорын газраас Б.Энх-Амгалан, ЕТГ-ын дарга асан З.Энхболд нар нь  эрх мэдэл, албан тушаалын байдлаа урвуулан ашигласан гэх хэрэгт Эрүүгийн хуулийн 22.1 дүгээр зүйлийн гурав (Эрх мэдэл, албан тушаалын байдлаа урвуулан ашиглах)-т зааснаар яллах дүгнэлт үйлдэн шүүхэд ирүүлсэн юм. ","
    Н.Эрхбаяр, iKon.mn
  ",ЕТГ-ын дарга асан З.Энхболд нарын гэм буруугийн шүүх хурал хойшиллоо
12/26/2023 17:05:00,"АН-аас өнөөдөр 12:00 цагт УИХ-ын дарга Г.Занданшатар, УИХ дахь МАН-ын Бүлгийн дарга Д.Тогтохсүрэн, АН-ын Бүлгийн дарга О.Цогтгэрэл, ХҮНамын дарга Т.Доржханд нарт Засгийн газрын тэргүүн Л.Оюун-Эрдэнийг огцруулах шаардлагаа Сүхбаатарын талбай дээр гардуулж өгнө хэмээн үйл явдлын тов байсан ч тухайн цагт болоогүй юм.",https://ikon.mn//n/31fj,"АН-аас өнөөдөр 12:00 цагт УИХ-ын дарга Г.Занданшатар, УИХ дахь МАН-ын Бүлгийн дарга Д.Тогтохсүрэн, АН-ын Бүлгийн дарга О.Цогтгэрэл, ХҮНамын дарга Т.Доржханд нарт Засгийн газрын тэргүүн Л.Оюун-Эрдэнийг огцруулах шаардлагаа Сүхбаатарын талбай дээр гардуулж өгнө хэмээн үйл явдлын тов байсан ч тухайн цагт болоогүй юм. Харин уг шаардлагыг гарч ирж авах хүн байхгүй учраас  бичиг хэрэгт нь албан ёсоор бүртгүүлж, өгсөн тухай мэдээллийг АН-ын ногоон ногоон автобусны шууд худалдан авалттай холбоотой ажлыг шалгах ажлын хэсгийн гишүүн Ц.Уянга цахим хуудсандаа нийтэлсэн байна. Хариуг 2024 оны нэгдүгээр сарын 10-ны дотор авахыг шаардлагад тусгажээ. Шаардлага:","
    Б.МАНЛАЙ, IKON.MN
  ",Ц.Уянга: Засгийн газрын тэргүүн Л.Оюун-Эрдэнэд шаардлагаа хүргүүллээ
12/26/2023 11:32:00,"Хуульч, өмгөөлөгч О.Батхүүтэй нүүрсний сонсголын талаар ярилцлаа.",https://ikon.mn//n/31et,"Хуульч, өмгөөлөгч О.Батхүүтэй нүүрсний сонсголын талаар ярилцлаа. - Нүүрсний сонсголыг та ажигласан байх. Хуульч хүний хувьд энэ удаагийн сонсголыг яаж дүгнэж байна? - Парламент үндсэн гурван чиг үүрэгтэй. Эхнийх нь төлөөлөх, хоёр дахь нь хууль тогтоох, гурав дахь нь хяналт шалгалт явуулах. Энэ удаагийн нүүрсний сонсгол бол хоёр дахь удаагийнх. Хяналт шалгалтын чиг үүргээ хэрэгжүүлэх хүрээнд явсан сонсгол. Нөгөө талаар нотлох баримтыг шинжлэн судлах буюу гэрчүүдийг дуудаж асуудаг. Үүнээс олон нийт тодорхой хэмжээний ойлголт авлаа. Гэхдээ дуудсан гол, гол гэрчүүд оролцоогүй. Энэ бол маш харамсалтай санагдсан. Тухайлбал хамгийн гол гэрч ""Эрдэнэс Тавантолгой"" ХК-ийн захирал Б.Ганхуяг. Түүнийг хоригдож байгаа гэдэг үндэслэлээр сонсголд оролцуулж амжаагүй. Уг нь Б.Ганхуягийг хорих ангиас нь онлайнаар оролцуулах бүрэн бололцоотой байсан шүүдээ. Тэр битгий хэл шүүх хурлууд КОВИД-оос хойш онлайн болдог болчихсон. Сонсголд оролцуулах эсэх биш үндсэн шүүх хурал, ял оноох, гэм буруугийн ч юм уу, хурлууд онлайнаар болдог. Тиймээс Б.Ганхуягийг оролцуулах ёстой байсан ч ажил хэрэг болгосонгүй. Түүнчлэн өөр бусад хүмүүс ч оролцох байсан. - Парламентыг төлөөлж оролцож байгаа гишүүд нэлээд шүүмжлэлд өртөж байна шүү дээ. Ер нь сонсгол ном журмаараа болж чадав уу? - УИХ-ын гишүүд асууж байгаа асуултаа хариуцлагатай, товч тодорхой асуух ёстой. Тэгэхгүй өөрөө дүгнэлт хийдэг байж болохгүй. ""Ер нь ийм юм болсон юм байна, тийм зүйл болжээ дээ"" гэж ярих нь зохисгүй. Бас хөтөлж асууж болохгүй. Бусад улс орнуудад сонсголын үйл ажиллагаа маш мэргэжлийн түвшинд хийгддэг. Сонсголын бүрэлдэхүүнд шинжээчдээс гадна мэргэжлийн хүмүүсийг оролцуулах нь зөв байдаг. Шинжээчид гэдэг бол гэрээ хийгээд мөнгө аваад бичиг баримтын талаар дүгнэлт гаргаж байгаа л хүмүүс. Тэднийг парламент мөнгө төлж ажиллуулж байгаа учраас болдоггүй. Гадаадад гэхэд төмөр замын асуудал ярьж байгаа бол яг төмөр замын мэргэжлийн хүн, эсвэл царигийн асуудал ярьж байгаа бол яг тэр чиглэлээр мэргэшсэн их сургуулийн багш нар, эрдэмтэд судлаачдыг оролцуулдаг. Тэднээс энэ асуудал ямар учиртай юм бэ гэдгийг асуудаг. Гол нь сонсгол гэдэг иргэдэд ойлголт мэдээлэл өгөх гэж байгаа учраас мэргэжлийн хүмүүсээс их зүйл асуудаг. Ер нь цаашид сонсгол бол хууль тогтоох үйл ажиллагаатай адилхан явах ёстой. Долоо хоногийн пүрэв, баасан гаригт УИХ-ын чуулган хуралдаж хууль батлах ажиллагаа өрнөдөг. Тэгвэл парламентын сонсгол гэдэг яг түүнтэй адил долоо хоног бүр бүтэн нэг өдөр явах ёстой юм. Жишээ нь, Даваа гараг бүр сонсгол хийдэг ч юм уу. Сэдэв нь шатахуунтай холбоотой асуудлаар холбогдох хүмүүсийг дуудаж асууж болно шүү дээ. - УИХ-ын гишүүд бол олон нийтийн төлөөлөл шүү дээ? - Тийм. УИХ-ын гишүүд гэдэг ард иргэдийн төлөөлөл болоод сууж байгаа. Юу болж байгааг тэр гишүүдээрээ дамжуулж үнэлэх дүгнэх шаардлага байна. Тэгэхээр жишээ нь. Ж.Ганбаатар сайдыг дуудаад яагаад шатахуун тасраад байна вэ, 14 хоногийн өмнө шийдвэрлэсэн гэж байсан юу болчхов гэдгийг парламентын гишүүд өөрсдөө асууж байх ёстой юм. Ард түмний төлөөлөгч хүнийхээ хувьд ард түмэнд мэдээлэл өгч байна шүү дээ. Энэ чиглэлээр илүү явсан нь зөв байх. Манайх анх удаа хийж байгаа, асуудлууд нь хуримтлагдсан учраас илүү сенсаацитай, гэмт хэргийн шинж чанартай зүйлсийг асуугаад байна. Жишээ нь, АНУ зэрэг бусад улсад чуулган шиг л болж байдаг зүйл. - Сонсголд “Эрдэнэс Таван толгой” ХК-ийн захирал асан Б.Ганхуягийг оролцуулаагүй нь анхаарал татаж байна. Оролцуулах хууль эрх зүйн орчин байсангүй юу, эсвэл зориуд оролцуулсангүй юу? - Сонсгол бол шүүх хурал биш. Хэн нэгнийг ялладаг, эсвэл хэн нэгнийг цагаатгах зорилгоор хийж байгаа ажил биш. Энэ бол юу болоод өнгөрсөн юм бэ гэдгийг хариуцсан хүмүүсээс нь асууж байгаа юм. Тэгэхээр нүүрсний хулгай, тээвэртэй холбоотой асуудал бол жижиг Тавантолгой, том Тавантолгой гэдэг хоёр төрийн өмчит компани дээр л гарсан. Хувийн компани дээр хулгай гарахгүй. Хоёрт, Монгол Улсын 1.7 сая иргэн хувьцааг нь эзэмшиж байна. Хэрэв ашигтай ажилласан бол олон нийт ногдол ашиг авах ёстой байсан. Гэтэл энэ мөнгийг цөөн хэдэн хүмүүс завшчихсан байна. Тэгэхээр Б.Ганхуяг гэдэг хүнээс заавал асуух ёстой байсан. Тэр хүн яг одоогоор ял аваад гэм буруутай нь тогтоогдоогүй байна. Зөвхөн шалгагдаж байгаа хүн. Шүүхээр гэм буруутай нь тогтоогдох хүртэл хэнийг ч гэм буруутай гэж үзэхгүй гэдэг зарчмаа баривал. 461 дүгээр ангид тусгай өрөө байгаа. Чихэвч, камертай. Түүнийг суулгаж байгаад тодорхой асуугаад явчихсан бол нүүрсний асуудал илүү тодорхой болох байлаа. Тэгэхгүйгээр хоёр талд өөр өөр зүйл яриад байдаг. - Одоо тэгвэл яах ёстой вэ. Сонсгол болоод дуусчихлаа. Хариуцлагын асуудлыг хэн, хаанаас эхлүүлэх ёстой юм бэ? - Яаралтай мөрдөн шалгах ажиллагаа явуулах ёстой. Энэ бол Цагдаагийн ерөнхий газар, Авлигатай тэмцэх газар зэрэг хууль хяналтын байгууллагын хийх ёстой ажил. Сонсголоор яригдсан асуудал, хэлсэн үг, танилцуулагдсан нотлох баримтууд дээр мөрдөн шалгах ажиллагаа явуулаад аль нэг талдаа гаргахгүй, ""Хулгай болсон байна"" гээд сонсоод өнгөрч болохгүй. Ер нь ноцтой асуудлууд яригдлаа. Үүнийг мухарлах шаардлагатай. - АТГ, цагдаа дээр нүүрсний хэргийн шалгалтын ажиллагаа давхар явагдаж байгаа. Сонсголоос үүдэлтэйгээр яг яах ёстой гэсэн үг вэ? - Хамгийн түрүүнд цагдаа мөрдөн шалгах үйл ажиллагааг эхлүүлнэ. Энэ, энэ хүмүүс гэмт хэрэгт, хулгайтай холбогдсон байж магадгүй гэдэг санал боловсруулаад эрүүгийн хэрэг үүсгэн шалгах тухай саналыг прокурорт танилцуулна. Прокурор цагдаагийнхаа цуглуулсан баримт мэдээллийг үзэж байгаад үүн дээр хэрэг үүсгэн шалгах нь зүйтэй гэж үзвэл мөрдөн шалгах ажиллагаа эхэлж байгаа юм. Ингээд мөрдөн шалгах ажиллагаа хуулийн дагуу явж байна уу гэдэг дээр прокурор хяналт тавиад, гэмт хэрэг үйлдсэн нь тодорхой байна гэвэл яллах дүгнэлт үйлдэнэ. Гэмт хэрэг үйлдээгүй байна гэж үзвэл хэргийг хэрэгсэхгүй болгоод шүүхэд шилжүүлэх ёстой. Шүүх дээр очиход цагдаа хамааралгүй болчихно. Шүүх рүү нэг талаас прокурор хэргээ бариад орно, нөгөө талд нь өмгөөлөгч гэм буруугүй гэдэг талынхаа баримтыг аваад орно. Энэ хоёр хүний мэтгэлцээн дундаас шүүгч аль нэг талд нь шийдэх юм. - Таныхаар гэмт хэргийн шинжтэй асуудал хэр яригдав? - Яригдсан шүү дээ. Нүүрсээ хямд өгсөн, нууцлах шаардлагагүй гэрээг нууцалсан, баримтууд нь алга болчихсон гэх мэт сэжигтэй зүйлүүд яригдсан. Үүнийг эцэслэх ёстой хүмүүс нь цагдаа нар.","
    Б.Энхзаяа, Өдрийн сонин
  ","О.Батхүү: Нүүрсний сонсголоор яригдсан баримт, мэдээллүүд дээр цагдаа мөрдөн шалгах ажиллагаа эхлүүлэх ёстой"
12/25/2023 13:51:00,"Монгол Улсын шүүхийн тухай хуульд Ерөнхий зөвлөлийн даргыг гишүүд дотроосоо нэг жилийн хугацаагаар олонхын саналаар нууц санал хураалтаар зөвхөн нэг удаа сонгохоор заасан. Шүүхийн ерөнхий зөвлөлийн дарга Р.Онончимэгийн даргалж ажиллах хуульд заасан хугацаа дуусгавар болсонтой холбогдуулан Шүүхийн ерөнхий зөвлөл өнөөдөр (2023.12.25) хуралдаж, шинэ даргаа сонголоо.",https://ikon.mn//n/31dx,"Шүүхийн Ерөнхий Зөвлөлийн/ШЕЗ/ дарга Р.Онончимэгийн бүрэн эрхийн хугацаа дуусаж, түүний оронд Л.Энхбилэг сонгогдсон байна. Тэрбээр Ерөнхий зөвлөлийн нийт гишүүдийн олонхын саналыг авчээ. Л.Энхбилэг нь 1994-1997 онд Цагдаагийн академи, эрх зүйч, 1997-1998 онд Төрийн захиргааны удирдлагын хөгжлийн институт, 2007-2009 онд Монголын үндэсний дээд сургууль, магистр, 2021 онд МУИС-ийн сэтгэл судлалын магистрантаар тус тус дүүргэжээ. 1993 онд Чингэлтэй дүүргийн шүүхэд шүүх хуралдааны нарийн бичгийн дарга, 2000-2001 онд Хан-Уул дүүргийн шүүхэд туслах шүүгч, 2001-2021 онд анхан шатны шүүхэд шүүгч, Ерөнхий шүүгчээр ажиллаж байсан туршлагатай байна. 2021 оны аравдугаар сарын 11-нээс Л.Энхбилэг ШЕЗ-ийн гишүүн байсан бол өнөөдрөөс даргаар ажиллаж эхэллээ.","
    Б.МАНЛАЙ, IKON.MN
  ",Шүүхийн Ерөнхий Зөвлөлийг Л.Энхбилэг удирдахаар болжээ
12/24/2023 17:28:00,-Нийслэлийн төв талбайд өнөөдөр хэсэг иргэн Монгол Улсын Ерөнхий сайд Л.Оюун-Эрдэнэ болон Засгийн газрыг огцрохыг шаардан жагсаж байна.,https://ikon.mn//n/31cw,"Нийслэлийн төв талбайд иргэд өнөөдөр Монгол Улсын Ерөнхий сайд Л.Оюун-Эрдэнэ болон Засгийн газрыг огцрохыг шаардан жагсаж байна.  Иргэн Ц.Уянга ""Л.Оюун-Эрдэнэ гэж хүн МАНАН гэж айхавтар том мафитай тэмцэж, хүмүүсийн амьдралын төлөө бие сэтгэлээ зориулна гэж жагсаалаар гарч ирсэн. Эндээс үр ашгийг хэн хүртэв гэхээр Л.Оюун-Эрдэнэ болон түүнийг тойрон хүрээлэгчид. Түүхэндээ байгаагүй том хулгайн мафийн Засгийн газар болсон. Улстөржихгүйгээр урдхаа хийгээд явъя гэтэл яаж ч хичээгээд амьдрах аргагүй боллоо. Цахилгаан дулааны хязгаарлалтаас болоод ус хүртэл тасарч, мөсөн хонгилд амьдарч байна. Шатахуун алга, мөнгө алга, бизнес алга. Төрд бүх юм төвлөрсөн. Түүн дээр нь хулгайч нар төвлөрчихсөн. Баригдаад эхлэхээрээ тэр хулгайч, энэ хулгайч гэдэг шоу үзүүлдэг. Сонсгол нэртэй жүжиг явууллаа. Гэтэл хамгийн том хулгайн эзэн болж байгаа нүүрсний хулгайн картелийн эзэн Женко Х.Баттулга гэдэг хүн өнөөдөр хүртэл сул чөлөөтэй явж байна.  Оросын даалгаврыг бүрэн гүйцэд хэрэгжүүлдэг, ард иргэдийн сэтгэл зүйгээр тоглон, айдсын мангас үүсгэж, амьдралыг зогсоодог, макро эдийн засгийн үзүүлэлтүүдийг өөр түвшинд аваачих хамгийн том төслүүдийг ямар байдлаар өнгөрсөн 10 гаруй жилийн хугацаанд гацааж ирсэн бэ. Өнөөдөр бид Оросын явуулсан бодлогын үр дүнд, түүнийг хэрэгжүүлсэн банхрынх нь үр дүнд цахилгаан ч үгүй, өөрсдийн эрчим хүчний станцыг байгуулах эрх ч үгүй, бензин түлш үйлдвэрлэх боломж ч үгүй бүрэн хараат байдалтай сууцгааж байна"" хэмээн Зөв.мн сайтад өгсөн ярилцлагадаа хэлж байв. Түүнчлэн жагсаалд оролцож буй жүжигчин Т.Навчаа ""Улсыг удирдаж яваа хүмүүс үнэхээр чадахгүй байна. 2024 онд урлагийнхан сонгуульд битгий яваач. Иргэдэд зөв сонголт хийх орон зайг нь үлдээж, үлгэрлэе"" гэсэн юм. Жагсаалд гадаад улсад амьдарч буй монгол иргэд хулдаасан хэвлэлд үгээ илэрхийлж, нэгджээ. ","
    Г.Мөрөн, iKon.mn
  ",ФОТО: Л.Оюун-Эрдэнийн тэргүүлж буй Засгийн газрыг огцрохыг шаардсан иргэдийн жагсаал
12/22/2023 16:51:00,УИХ-ын Хянан шалгах түр хорооны нотлох баримтыг шинжлэн судлах нээлттэй сонсгол тав дахь өдрөө үргэлжилж байна. Энэ үеэр “Эрдэнэс Тавантолгой” (ЭТТ) ХК-ийн Бортээгийн уурхайн гэрээт олборлолтод шалгарсан “МТАС” түншлэлийн харилцаа хамаарлын талаар шинжээч танилцууллаа.,https://ikon.mn//n/31c2,"УИХ-ын Хянан шалгах түр хорооны нотлох баримтыг шинжлэн судлах нээлттэй сонсгол тав дахь өдрөө үргэлжилж байна.  Энэ үеэр “Эрдэнэс Тавантолгой” (ЭТТ) ХК-ийн Бортээгийн уурхайн гэрээт олборлолтод шалгарсан “МТАС” түншлэлийн харилцаа хамаарлын талаар шинжээч танилцууллаа.  Тэрбээр “Тус түншлэл нь ""Монголиан контракт майнинг сервис” ХХК, “Таван хур” ХХК, “Админериал” ХХК, “Спейшл майнинг сервис” ХХК гэсэн дөрвөн оролцогчтой.  Хөрс хуулалт нүүрс олборлолтын ажлын 70 хувь, нүүрс олборлолтын ажлын 30 хувийг хариуцаж буй ""Монголиан контракт майнинг сервис” ХХК ямар нэгэн улс төрийн харилцаа хамаарал илрээгүй.  Өрөмдлөг тэсэлгээний ажлыг 100 хувь хариуцаж буй “Спейшл майнинг сервис” ХХК-ийн үүсгэн байгуулагч нь Батбаярын Баттулга нь УИХ-ын гишүүн асан Батжаргалын Батбаярын төрсөн хүү гэсэн мэдээллийг улсын бүртгэлийн ерөнхий газраас өгсөн.  Тус компанийг Дорждалайн Даяндэмэд, Дагвадоржийн Саруултуяа нар үүсгэн байгуулсан. Эцсийн өмчлөгчөөр Дагвадоржийн Саруултуяа идэвхтэй бүртгэлтэй байгаа. ""Таван хур"" ХХК-ийн хувьцаа эзэмшигч Дагвадоржийн Саруултуяагийн нэгдмэл ашиг сонирхол бүхий ""Бүргэд транс"" ХХК-ийн эцсийн өмчлөгч нь Дашзэвэгийн Дагвадорж бөгөөд 80 хувийн хувьцааг эзэмшдэг.  Дашзэвэгийн Дагвадорж нь ""Тавантолгой"" ХК-ийн ТУЗ-ийн даргаар ажиллаж байсан бөгөөд УИХ-ын гишүүн Дашдэмбэрэлийн Бат-Эрдэнэтэй ""Тавантолгой транс"" ХХК-тай нэгдмэл сонирхолтой юм.  ""Тавантолгой транс"" ХХК-ийг УИХ-ын гишүүн Дашдэмбэрэлийн Бат-Эрдэнэ үүсгэн байгуулсан. Эцсийн өмчлөгчөөр УИХ-ын гишүүн Дашдэмбэрэлийн Бат-Эрдэнэ болон Ажнай корпорац бүртгэлтэй. Дашзэвэгийн Дагвадорж нь тус компанийн 20 хувийг эзэмшдэг.  ""Таван хур"" ХХК-ийн 30 хувийг эзэмшиж буй Дорждалайн Даяндэмэд нь ""Рейн клауд"" ХХК-ийг Болдын Амгалантай хамтран үүсгэн байгуулсан. ""Рейн клауд"" ХХК-ийн эцсийн өмчлөгчөөр Болдын Амгалан бүртгэлтэй байна. Болдын Амгалан нь УИХ-ын гишүүн Сангийн сайд Болдын Жавхлангийн төрсөн дүү гэсэн мэдээллийг Улсын бүртгэлийн ерөнхий газраас ирүүлсэн.  Дорждалайн Даяндэмэд болон Болдын Амгалан нар нь ""Рейн клауд"" ХХК-ийн 20 хувийг тус бүр эзэмшдэг.  Тус компанийн эцсийн өмчлөгчөөр Цэдэнпилийн Ламжав гэх иргэн идэвхтэй гэсэн мэдээлэл байна. Гүйцэтгэх захирлаар нь БНХАУ-ын иргэн Хасбатар ажиллаж байгаа. ""Админериал"" ХХК-ийн 45 хувийг ""Моновант"" ХХК эзэмшдэг.  ""Моновант"" ХХК-ийн үүсгэн байгуулагч нь Цэдэнпилийн Ламжав бөгөөд эцсийн өмчлөгч болон гүйцэтгэх удирдлагаар бүртгэлтэй. Мөн тус компанийн 20 хувийн хувьцааг БНХАУ-ын иргэн Хасбатар эзэмшдэг. ""Ган үзэгтэн сэтгүүл клуб"" НҮТББ-ыг Нарангийн Өнөрцэцэг үүсгэн байгуулсан. Эцсийн өмчлөгч Отгонбатын Шүрэнсувд бүртгэлтэй бөгөөд Нарангийн Өнөрцэцэгийн эгчийнх нь хүүхэд юм.  ""Ган үзэгтэн сэтгүүл клуб"" НҮТББ-тай нэгдмэл ашиг сонирхолтой хуулийн этгээд нь ""Мон можар транс"" ХХК юм. Энэ компани нь нүүрс тээврийн үйл ажиллагаа эрхэлдэг бөгөөд Отгонбатын Шүрэнцэцэг нь 2022 оны аравдугаар сарын 30-нд үүсгэн байгуулж байжээ. Дамдинсүрэнгийн Баянмөнх гэх хүнд энэ оны зургаадугаар сарын 26-нд компанийнхаа хувьцааг шилжүүлсэн байна.  ""ЭСДЭ"" ХХК-ийн эцсийн өмчлөгч Лхагвасүрэнгийн Батсүрэн нь ""Тунамалбодонч"" ХХК-ийг Дашзэвэгийн Амарзаяад 2018 оны дөрөвдүгээр сарын 2-нд шилжүүлэн өгч байжээ.  Батхуягийн Эрдэнэжаргал нь ""Глобалгүүр транс"" ХХК-ийн эцсийн өмчлөгч бөгөөд гүйцэтгэх удирдлагаар ажиллаж байна. Тус компани нь хоёр дахь нүүрсний сонсголын эхний өдөр яригдсан бөгөөд гаалийн бүрдүүлэлтгүйгээр 39 удаагийн үйлдлээр 4,690 тонн нүүрс гаргасан байж болзошгүй.  ""Геосайкл"" ХХК-ийг Батхуягийн Эрдэнэжаргал Цэрэнпүрэвийн Амгалан, Болдын Уянга нар үүсгэн байгуулсан бөгөөд Цогтбаяр Батбаатартай хамтран хувьцаа эзэмшдэг байжээ. Цэрэнпүрэвийн Амгалангийн хамаарал бүхий компанийг Даваа гаригийн сонсголын үеэр ярьсан. Тээврийн хэрэгслийн найман компани нь нэг сая тонн нүүрсийг гаалийн бүрдүүлэлтгүй гаргасан байж болзошгүй талаар ярьсан.  Цогтбаяр Батбаатар нь ""Улаанбаатар групп"" ХХК-ийн эцсийн өмчлөгч бөгөөд 90 хувийн хувьцааг эзэмшдэг. Тус компанитай нэгдмэл ашиг сонирхолтой ""Би Си ТИ Эс Эс"" ХХК-ийн Авирмэдийн Энхээ эцсийн өмчлөгч бөгөөд Цогтбаяр Батбаатар төрсөн эх юм. ""Би Си ТИ Эс Эс"" ХХК-ийн 50 хувийн хувьцааг эзэмшиж буй Дашзэвэгийн Лувсандорж нь Засгийн газрын Хэрэг эрхлэх газрын дарга Д.Амарбаясгалангийн төрсөн ах гэсэн мэдээллийг ирүүлсэн.  Авирмэдийн Энхээ нь ""Төгс төгөлдөр"" ХХК-ийн эцсийн өмчлөгч бөгөөд тус компанийг Буянтогтогтохын Соронзболд үүсгэн байгуулсан. Тэрбээр ""Төгс төгөлдөр"" ХХК-ийн гүйцэтгэх удирдлагаар ажиллаж байсан бөгөөд 100 хувийн хувьцаа эзэмшиж байв. Буянтогтогтохын Соронзболд нь Автотээврийн үндэсний төвийн дарга Б.Гүрсоронзонгийн төрсөн дүү гэсэн мэдээллийг Улсын бүртгэлийн ерөнхий газраас ирүүлсэн байна. ","
    Н.Эрхбаяр, iKon.mn
  ","""ЗГХЭГ-ын дарга Д.Амарбаясгалан, Сангийн сайд Б.Жавхлан нарын нэгдмэл сонирхолтой компаниуд ЭТТ ХК-ийн нүүрстэй холбоотой ажил гүйцэтгэж байна"""
12/22/2023 15:41:00,УИХ-ын чуулганы өнөөдрийн хуралдаанаар УИХ-ын 2024 оны сонгуулийн санал хураах өдрийг тогтооно.,https://ikon.mn//n/31b2,"
15:41 2023/12/22
 Чуулганаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төслийн хэлэлцүүлгийг үргэлжлүүллээ.  Чуулганы Пүрэв гарагийн (2023.12.21) үдээс өмнөх нэгдсэн хуралдаанаар тус тогтоолын төслийг хэлэлцэх үеэр АН-ын бүлэг нэг хоногийн завсарлага авсан юм. Завсарлагын хугацааг сунгах талаар УИХ-ын гишүүн О.Цогтгэрэл санал хэллээ. Тэрбээр “УИХ-ын сонгуулийн санал авах өдөр нь Баасан гараг байгааг дэмжихгүй байгаа учраас зөвшилцөхөөр завсарлага авсан. Сонгуулийг шинэ тогтолцоогоор явуулах гэж байна. Иргэд төрөө сонгон байгуулах үйл хэрэгтээ оролцох бололцоог бүрдүүлэх үүднээс санал өгөх өдрийг Баасан гарагаас өөр ажлын аль нэг өдөрт шилжүүлэх нь зүйтэй. Төр барих эрхээ шилжүүлэх сонгуульдаа иргэд оролцох, иргэдийн сонгуулийн ирц өндөр байх нь зүй ёсных гэж үзсэн. Тиймээс холбогдох хууль тогтоомжид нийцүүлэн завсарлагын хугацааг гурав хоногоор сунгуулах хүсэлтэй байна” гэв. Чуулганы хуралдааны дэгийн тухай хуулийг үндэслэн завсарлагын хугацааг гурав хоногоор сунгалаа. 
10:06 2023/12/22
 УИХ-ын чуулганы өнөөдрийн хуралдаанаар УИХ-ын 2024 оны сонгуулийн санал хураах өдрийг тогтооно. Төрийн байгуулалтын байнгын хорооны хуралдаанаас 2024 оны зургаадугаар сарын 26-ны Лхагва гарагт сонгуулийн санал авах өдөр байна хэмээн товлосон юм. Гэвч зарим гишүүн зургаадугаар сарын 28-ны Баасан гарагт сонгуулийг явуулах санал гаргаад байгаа юм. Гишүүд өнөөдөр уг асуудлыг хэлэлцэнэ.  Түүнчлэн өнөөдөр ""Эрдэнэс Тавантолгой"" компанийн ногдол ашгийг иргэн бүрд нэмж, олгох тогтоолын төслийг хэлэлцэнэ. ШУУД ҮЗЭХ: УИХ-ын чуулганы хуралдаан/2023.12.21/ 2024 оны УИХ-ын сонгуулийг аймаг, дүүргүүдийг нэгтгэн 13 томсгосон тойргоор явуулахаар шийдвэрлээд байна. Гэхдээ Баян-Өлгий аймгийг дангаар нь тойрог болголоо. 2020 оны УИХ-ын сонгуулийн санал хураалт зургаадугаар сарын 24-ний Лхагва гарагт зохион байгуулагдаж байжээ.  
15:41 2023/12/22
 Чуулганаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” Улсын Их Хурлын тогтоолын төслийн хэлэлцүүлгийг үргэлжлүүллээ.  Чуулганы Пүрэв гарагийн (2023.12.21) үдээс өмнөх нэгдсэн хуралдаанаар тус тогтоолын төслийг хэлэлцэх үеэр АН-ын бүлэг нэг хоногийн завсарлага авсан юм. Завсарлагын хугацааг сунгах талаар УИХ-ын гишүүн О.Цогтгэрэл санал хэллээ. Тэрбээр “УИХ-ын сонгуулийн санал авах өдөр нь Баасан гараг байгааг дэмжихгүй байгаа учраас зөвшилцөхөөр завсарлага авсан. Сонгуулийг шинэ тогтолцоогоор явуулах гэж байна. Иргэд төрөө сонгон байгуулах үйл хэрэгтээ оролцох бололцоог бүрдүүлэх үүднээс санал өгөх өдрийг Баасан гарагаас өөр ажлын аль нэг өдөрт шилжүүлэх нь зүйтэй. Төр барих эрхээ шилжүүлэх сонгуульдаа иргэд оролцох, иргэдийн сонгуулийн ирц өндөр байх нь зүй ёсных гэж үзсэн. Тиймээс холбогдох хууль тогтоомжид нийцүүлэн завсарлагын хугацааг гурав хоногоор сунгуулах хүсэлтэй байна” гэв. Чуулганы хуралдааны дэгийн тухай хуулийг үндэслэн завсарлагын хугацааг гурав хоногоор сунгалаа.","
    Б.МАНЛАЙ, IKON.MN
  ",О.Цогтгэрэл: УИХ-ын сонгуулийн санал авах өдөр нь Баасан гараг байгааг дэмжихгүй
12/21/2023 14:37:00,"Нүүрсний асуудлаарх сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн талаар мэдээлэлтэй танилцаж байна.",https://ikon.mn//n/31af,"Нүүрсний асуудлаарх нотлох баримтыг шинжлэн судлах сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн талаар мэдээлэлтэй танилцаж байна.  Тавантолгой-Гашуунсухайт чиглэлийн төмөр замын төслийг хэлэлцэхэд гэрчээр Бодь группийн Төлөөлөн Удирдах Зөвлөлийн дарга Д.Баясгалан ирсэн бол Бодь интернэшнл компанийн Гүйцэтгэх захирал А.Амундра ирсэнгүй. Тавантолгой-Гашуунсухайт чиглэлийн төмөр замын төслийн талаарх шинжээчийн дүгнэлтэд ""Тавантолгой төмөр зам"" ХХК, ""Бодь интернэшнл"" ХХК нь Тавантолгой-Гашуунсухайт чиглэлийн төмөр замын ажлыг санхүүжүүлэх, төмөр замын барилгын ажлыг эхлүүлэх, цаашдын хамтын ажиллагааны хэлбэрийг тодорхойлох зорилгоор 2019 оны дөрөвдүгээр сарын 16-ны өдөр санамж бичиг байгуулсан байна гэв. Мөн шинжээч ""Засгийн газрын 2019 оны долдугаар 24-ний өдрийн 304 дүгээр тогтоолоор ""Тавантолгой төмөр зам"" ХХК-ийн хувьцааны 66 хувийг ""Эрдэнэс Тавантолгой"" ХК-д, 34 хувийг ""Монголын төмөр зам"" ТӨХК-д эзэмшүүлж, төмөр замын суурь бүтцийн барилгын ажлын зөвшөөрлийг ""Тавантолгой төмөр зам"" ХХК-д олгож, барилгын ажлыг 2019 оны наймдугаар сарын 15-ны өдрөөс эхлэн үргэлжлүүлж, 2021 онд ашиглалтад оруулахыг ЗТХ-ийн сайд, УУХҮ-ийн сайд нарт үүрэг болгожээ. Улмаар ""Тавантолгой төмөр зам"" ХХК-ийн Төлөөлөн Удирдах Зөвлөл(ТУЗ)-ийн 2019 оны есдүгээр сарын 9-ний өдрийн хурлаар Ерөнхий гүйцэтгэгч сонгосон талаар Гүйцэтгэх захирал Н.Удаанжаргал танилцуулж, Тавантолгой-Гашуунсухайт чиглэлийн төмөр замын бүтээн байгуулалтын ажлын зураг төсөл, худалдан авалт, барилга угсралтын ерөнхий гүйцэтгэгчийн ЕРС гэрээг ТЭЗҮ /АЕСОМ/-Д заасан дүнгээр ""Бодь интернэшнл"" ХХК-тай хэлцэл хийж, гэрээ байгуулахыг ТУЗ-ийн гишүүд санал нэгтэйгээр дэмжсэн байна. ТУЗ-ийн 2019 оны 16 дугаар тогтоолд Ерөнхий гүйцэтгэгчтэй гэрээ байгуулах зөвшөөрч, ТЭЗҮ-ийн дүнгээс давсан зайлшгүй шаардлагатай нэмэлт ажлын гэрээг тодотгосон ТЭЗҮ-ээр тодорхойлсон дүнгээр гэрээнд нэмэлт, өөрчлөлт оруулах замаар байгуулж ажиллахыг зөвшөөрчээ. ""Тавантолгой төмөр зам"" ХХК нь ""Бодь интернэшнл"" ХХК-аас 2019 оны аравдугаар сарын 23-ны өдөр ирүүлсэн нэхэмжлэх №58-д 107,172,251 ам.доллар буюу 2019 оны есдүгээр сарын 9-ний өдрийн Монголбанкны албан ханш болох 2,671.57 төгрөгөөр тооцож 286,318,170,604 төгрөг гэж тусгасан урьдчилгааг 2019 оны арваннэгдүгээр сарын 13-ны өдөр шилжүүлсэн байна. ""Эрдэнэс Тавантолгой"" ХК болон ""Бодь интернэшнл"" ХХК-ийн төслийн санхүүжилтийн гэрээнд 2020 оны зургаадугаар сарын 10-ны өдөр оруулсан нэмэлт өөрчлөлтөд дээрх гадаад валютын ханшийн зөрүүний алдагдал 1.2 сая ам.долларыг ""Эрдэнэс Тавантолгой"" ХК нүүрсээр төлж барагдуулахыг талууд зөвшөөрсөн байна. Энэ нь ""Эрдэнэс Тавантолгой"" ХК, ""Тавантолгой төмөр зам"" ХХК дотоодын хуулийн этгээд болох ""Бодь интернэшнл"" ХХК-тай гэрээ байгуулахдаа гадаад валютын ханшийн эрсдэлийг зохистой удирдаж чадаагүйг харуулж байна"" гэлээ.  Талууд ТЭЗҮ-ийн тодотголд үндэслэн ажлын дүнг 213.4 сая ам.доллароор нэмэгдүүлж, нийт 1 тэрбум ам.доллар болгох нэмэлт өөрчлөлт оруулах тухай гэрээг 2020 оны тавдугаар сарын 18-ны өдөр байгуулсан"" хэмээв.","
    Г.Мөрөн, iKon.mn
  ","ШИНЖЭЭЧ: ""Бодь интернэшнл"" нь төмөр замын төсөлд гаднаас хөрөнгө босгож зарцуулсан эсэх нь тодорхойгүй"
12/21/2023 14:20:00,"Нүүрсний асуудлаарх хоёр дахь шатны сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн мэдээлэлтэй танилцаж, гэрчүүдээс асуулт асууж, хариулт авч байна.",https://ikon.mn//n/31ad,"Нүүрсний асуудлаарх хоёр дахь шатны сонсголын хүрээнд өнөөдөр ""Эрдэнэс Тавантолгой"" ХК-ийн санхүүжүүлсэн төмөр замын төслүүдийн мэдээлэлтэй танилцаж, гэрчүүдээс асуулт асууж, хариулт авч байна. Эдгээр төслийн нэг нь Богдхан төмөр зам юм. Төслийг хэрэгжүүлэх санхүүжилтийн хүрээнд байгуулсан нүүрс нийлүүлэх гэрээний асуудлаар шинжээч дүгнэлтээ танилцуулав. Дүгнэлтэд ""Эрдэнэс Тавантолгой"" ХК-ийн Төлөөлөн Удирдах Зөвлөлийн 2022 оны зургаадугаар сарын 3-ны өдрийн 28, 7-ны өдрийн 31 тоот тогтоолуудаар их хэмжээний хэлцэл хийх эрхийг Б.Ганхуяг захиралд олгосон байна. Энэ хүрээнд туннель, эстакадан гүүр байгуулахад шаардагдах 734 сая ам.долларын санхүүжилтийг нүүрс урьдчилан борлуулах болон бусад хэлбэрээр санхүүжүүлэх гурван талт гэрээ байгуулах эрхийг олгосон. Энэ хүрээнд 2022 оны зургаадугаар сарын 27-нд гэрээ байгуулагдсан гэжээ. Шинжээч ""Нүүрс нийлүүлэх гэрээ нь ""Эрдэнэс Тавантолгой"" ХК болон Бодь группийн хооронд байгуулагдаж, хамгийн багадаа таван жил үргэлжилнэ гэжээ. Гэрээний төлбөрт мөнгөөр 43 тэрбум төгрөг, нүүрсээр 88.2 тэрбум төгрөгийг төлсөн. Одоогоор ямар ч гүйцэтгэл байхгүй. Түүнчлэн гэрээ байгуулахдаа 13 хувийн хөнгөлөлт үзүүлсэн байна. Тухайн үед үнэ баталгаажуулах хуудас дээр 3, 4 дүгээр давхаргын коксжих нүүрсний үнэ 130.66 ам.доллар гэж байсан. Харин гэрээг байгуулахдаа 13 хувийн хөнгөлөлт үзүүлснээр 113.46 ам.доллар болгожээ. Энэхүү хөнгөлөлтийн улмаас дөрвөн сая ам.доллар алдсан"" гэв. Шинжээч дүгнэлтээ танилцуулсны дараа Сонсгол даргалагч Б.Энхбаяр Хянан шалгах түр хорооноос шаардсан материалыг өгөхдөө Бодь групп хойрго хандсаныг шүүмжлэв. Тэрбээр ""Материалыг өчигдөр 21:30 цагийн үед ирүүлсэн байна. Өнөөдөр танай компанийн асуудал яригдаж байхад урд өдрийнх нь 21:30 цагт өгч байгаа юм. Хэнийг доромжлоод байгаа юм. Ирүүлэхдээ гэрээний мөнгөн дүнг даруулсан, дамжуулан гэрээнүүдээ бүгдийг нь нууцалсан байна"" гэсэн юм.  Түүнчлэн гишүүд асуулт асууж, гэрчүүдээс хариулт авах үеэр УИХ-ын гишүүн Б.Энхбаяр ""Д.Баясгалан бол Монголын хуулийг шүүхтэй нь, төртэй нь худалдаад авчихсан гэж итгэчихсэн хүн байгаа. Намайг анх УИХ-ын гишүүнээр томилогдоход Улсын Дээд Шүүхийн шүүгчээр өөрийнхөө хуульчийг нэр дэвшүүлчихсэн явсан. Бид таслан зогсоож байсан. 13 хувийн хөнгөлөлт үзүүлсэн гэдэг чинь авлига"" гэв. УИХ-ын гишүүн Т.Доржханд ""Монгол Улс 2016 оны үе хүртэл нэг хаантай гээд л, барааг нь үзчхээд үхэх юмсан гээд Ц.Нямдорж гэж хүн хараад байсан. Тэр нь Худалдаа Хөгжлийн Банкны эзэн Д.Эрдэнэбилэг гэж хүн байсан. Түүнээс хойш дараагийн нэг хаан гараад иржээ гэж харагдаад байна. Тэр нь Голомт банкны эзэн, ""Бодь""-ийн эзэн Д.Баясгалан гэж хүн. Түрүүн хэлсэнчлэн хууль, шүүхтэй нь худалдаж авах ажлаар явсан байна. Монголын эдийн засгийг банкирууд нь базаад тэнд уул уурхай хийдэг, энэ талд төмөр зам барьдаг гээд энэ чинь дэлхийн түүх. Солонгост яг ингэж явж байсан, ийм үед авлига, хээл хахууль гаарч байсан. Африк, Латин Америкийн түүхүүд ингэж явдаг. Одоо үүнийг таслан зогсоох цаг нь болсон байх"" гэв. ВИДЕО:","
    Б.Бадамгарав, IKon.mn
  ",Т.Доржханд: Д.Эрдэнэбилэгээс хойш дараагийн нэг хаан гараад иржээ гэж харагдаад байна. Тэр нь Д.Баясгалан
12/21/2023 12:00:00,Оранагийн гэрээг батлахаар ирсэн Францын сайд Монголд буулгүйгээр буцсан байна гэх агуулгатай мэдээлэл олон нийтийн сүлжээнд тархаад байна.,https://ikon.mn//n/31a1,"Оранагийн гэрээг батлахаар ирсэн Францын сайд Монголд буулгүйгээр буцсан байна гэх агуулгатай мэдээлэл олон нийтийн сүлжээнд тархаад байна. Үнэхээр ийм явдал болсон эсэхийг Франц Улсаас Монгол Улсад суугаа ЭСЯ-наас тодруулахад ""Францын сайд Монгол Улсад буулгүйгээр буцсан гэдэг бол ташаа мэдээлэл юм. Францын сайдын айлчлал хойшилсон болно. Энэ жил хоёр улсад хийгдсэн ерөнхийлөгч нарын төрийн айлчлалын дараагаар Франц, Монголын ерөнхийлөгч нар хоорондоо холбоотой байгаа"" гэв. БНФУ-ын Гадаадын худалдаа, хөрөнгө оруулалт, гадаад дахь франц иргэдийг хариуцсан сайд манай улсад айлчлан ирэх бөгөөд хугацааг түр хойшлуулсан байна. Энэ оны аравдугаар сард ерөнхийлөгч У.Хүрэлсүх Франц улсад айлчлах үеэр ""Орано майнинг"" компанитай уран олборлох 1.6 тэрбум ам.долларын хөрөнгө оруулалтын гэрээнд тусгах заалтуудыг эцэслэн тохирч, протоколыг баталсан билээ.","
    Б.МАНЛАЙ, IKON.MN
  ",ЭСЯ: Францын сайдын айлчлал хойшилсон болно
12/21/2023 08:24:00,"Улсын Их Хурлын Төрийн байгуулалтын байнгын хорооны өчигдөр болсон хуралдаанаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” УИХ-ын тогтоолын төслийг хэлэлцэв.",https://ikon.mn//n/319b,"Улсын Их Хурлын Төрийн байгуулалтын байнгын хорооны өчигдөр болсон хуралдаанаар “Монгол Улсын Их Хурлын 2024 оны ээлжит сонгууль товлон зарлах, санал авах өдрийг тогтоох тухай” УИХ-ын тогтоолын төслийг хэлэлцэв. Хэлэлцэж буй асуудалтай холбогдуулан УИХ-ын гишүүд асуулт асууж, байр сууриа илэрхийлсэн. УИХ-ын гишүүд УИХ-ын сонгуулийг зургаадугаар сарын 28-ны Баасан гарагт биш 26-ны Лхагва гарагт явуулбал зохистой гэсэн саналаа илэрхийлээд, гадаад байгаа иргэдийн санал өгөх өдрүүдийг иргэд өөр хот, мужаас ирж саналаа өгөхийг бодолцох, амралтын өдрүүдээр санал өгөх боломжийг олгох нь зүйтэй хэмээсэн. Мөн саналын хуудаст өмнөхөөс олон нэр бичигдэх болохоор иргэд хугацаандаа багтан сонгууль өгч амжихгүй байж мэдэх учир санал авах өдрийг уртасгах боломжтой эсэх, сонгуулийн санал авах машин тэрхүү саналын хуудсыг унших боломжтой эсэх талаар асууж, саналаа илэрхийлсэн.   Сонгуулийн Ерөнхий Хороо(СЕХ)-ны дарга П.Дэлгэрнаран гадаадад байгаа иргэдээс санал авах өдрийг зургаадугаар сарын 20, 21, 22, 23-ны өдрүүдэд буюу Пүрэв гарагт эхлээд Даваа гарагт хуульд заасны дагуу дөрвөн өдөр үргэлжлээд дуусахаар, УИХ-ын ээлжит сонгуулийн санал авах өдрийг зургаадугаар сарын 26-ны өдөр байхаар тооцож санал өгсөн хэмээн хариулсан. Санал авах хуудаст олон нэр бичигдэх тул сонгогчид саналаа өгөхдөө ойлгохгүй байх зэрэг хүндрэл үүсэх магадлалтай. Тийм учраас саналаа хэрхэн өгөх арга, зөвлөмжүүдийг өгөх ажлыг сайн зохион байгуулна гэж СЕХ-ны дарга нэмж хариулаад, санал тоолох техникийн хувьд асуудалгүй, бүгд бэлэн болсон хэмээсэн. Иргэдийн санал өгөх хугацаа бага зэрэг уртасна гэж тооцоод олон сонгогчидтой хэсгүүдийн хороодод хоёр төхөөрөмжийг зэрэг тавьж ажиллуулна гэж тооцож байгаа гэлээ. Эцэст нь тогтоолын төслийг дэмжье гэсэн саналын томьёоллоор санал хураалт явуулахад хуралдаанд оролцсон гишүүдийн олонх дэмжиж, Байнгын хорооны санал, дүгнэлтийг чуулганы нэгдсэн хуралдаанд танилцуулахаар тогтов гэж Улсын Их Хурлын Хэвлэл мэдээлэл, олон нийттэй харилцах газраас мэдээллээ.","
    Г.Мөрөн, iKon.mn
  ",УИХ-ын сонгуулийг 2024 оны зургаадугаар сарын 26-ны Лхагва гарагт зохион байгуулахаар төлөвлөв
12/21/2023 08:00:00,-Төрийн байгуулалтын Байнгын хорооны өчигдрийн хуралдаанаар 2024 оны Улсын Их Хурал(УИХ)-ын ээлжит сонгуулийн тойргийг шинэчлэн тогтоох асуудлыг хэлэлцжээ.,https://ikon.mn//n/319c,"Төрийн байгуулалтын Байнгын хорооны өчигдрийн хуралдаанаар 2024 оны Улсын Их Хурал(УИХ)-ын ээлжит сонгуулийн тойргийг шинэчлэн тогтоох асуудлыг хэлэлцжээ.  Ирэх сонгууль олон мандаттай бүсчилсэн тойргоор зохион байгуулагдана. Бүсчилсэн тойргийн зураглалаас харвал орон нутагт 2-4 аймгийг нэгтгэж, томсгосон нэг тойрог болгож байна. Тухайлбал баруун, төв, зүүн, говийн бүс гэх мэтээр газар зүйн байршлаар нь хуваасан байна.  Харин Баян-Өлгий аймгийг л тусад нь нэг тойрог болгожээ.   Энэ тухай УИХ-ын дарга Г.Занданшатар ""Монгол Улс нэгдмэл нэг улс. Баян-Өлгий аймаг бол Монгол Улсын нэг аймаг. Баруун таван аймгийн нэг бөгөөд хэзээ ч салж болохгүй Монгол Улсын нутаг дэвсгэрийн хэсэг. Гэхдээ ингэж салгаж байгаа нь ямар нэг байдлаар тусдаа болгож байгаа хэрэг биш. Энэ бол хүний эрхийн үүднээс үндэсний цөөнхийн төлөөллийг хангахын тулд юм. Хэрэв баруун бүсийн нэг аймаг болоод орчихвол Баян-Өлгийн төлөөлөл байхгүй болж, цөөнхийн төлөөлөл хангагдахгүй учраас жендэрийн квот тогтоодог шиг квот тогтоож өгч байна гэсэн үг.  Нэг бүс дотор үндэстэн хоорондын зөрчил гарах эрсдэл байдаг. Ямар нэг байдлаар улс төрийн болон газар нутгийн эрх өгч байгаа асуудал огт биш бөгөөд үндэсний цөөнхийн эрхийг хангаж, хүндэтгэж квот хангаж байгаа шалгуур үзүүлэлт юм"" хэмээх тайлбараа өчигдөр Байнгын хорооны хуралдааны үеэр илэрхийллээ.  Нийслэлийн тухайд Баянзүрх, Баянгол, Хан-Уул, Сонгинохайрхан дүүрэг тусдаа нэг, нэг тойрог байх бол Сүхбаатар болон Чингэлтэйг нэгтгэж нэг тойрог болгох гэж байна. Мөн алслагдсан дүүргүүд буюу Багануур, Налайх, Багахангайг нэгтгэхээр төлөвлөжээ.  Монголчууд 2024 онд мажоритар, пропорционал хосолсон системээр нийт 126 хүнээр өөрсдийгөө төлөөлүүлэхээр сонгоно. ","
    Б.Бадамгарав, IKon.mn
  ","СОНГУУЛЬ: Баян-Өлгийгөөс бусад аймгийг бүсчлэн нэгтгэж, нийт 13 том тойрогтой байхаар тооцжээ"
12/20/2023 13:25:00,"УИХ-ын Хянан шалгах түр хорооны нотлох баримтыг шинжлэн судлах ""Нүүрсний"" хоёр дахь сонсгол гурав дахь өдрөө үргэлжилж байна. Өнөөдрийн эхний сэдвээр “Тавантолгой түлш"" ХХК болон төсвийн шинжтэй санхүүжилтийн талаарх мэдээллийг сонссон юм.",https://ikon.mn//n/318s,"УИХ-ын Хянан шалгах түр хорооны нотлох баримтыг шинжлэн судлах ""Нүүрсний"" хоёр дахь сонсгол гурав дахь өдрөө үргэлжилж байна. Өнөөдрийн эхний сэдвээр “Тавантолгой түлш"" ХХК болон төсвийн шинжтэй санхүүжилтийн талаарх мэдээллийг сонссон юм.  Энэ үеэр тус компанийн нүүрс баяжуулах үйлдвэрийн талаар Шинжээч ""2022 оны дөрөвдүгээр сарын 20-ны өдөр Худалдаа хөгжлийн банк дахь ""Тавантолгой Түлш"" ХК-ийн дансанд 34.5 тэрбум төгрөг шилжүүлснээс 1,544 удаагийн гүйлгээгээр тээврийн зардалд 17 тэрбум төгрөгийг зарцуулсан. Үлдсэн мөнгийг шатахуун, шуудай, барьцалдуулагч гэсэн төлбөрт зарцуулсан байна"" хэмээн танилцуулав.  УИХ-ын гишүүн М.Оюунчимэг: Сайжруулсан шахмал түлшний технологийг шинэчилж баяжуулах үйлдвэр барихаар болсон. Нүүрс баяжуулах үйлдвэр болон коксын үйлдвэрийн барилга байгууламжийн бүтээн байгуулалтад ""Эрдэнэс Тавантолгой"" ХК-аас 113 тэрбум төгрөгийн санхүүжилт авсан байна. Үүнээс 2022 оны 83 тоот гэрээгээр 73 тэрбум төгрөгийг мөнгөн дүнгээр, гурван тэрбумыг нүүрсээр гэсэн санхүүжилт олгосон байгаа юм. 34 тэрбум төгрөгийг санхүүжилтийг зориулалтын дагуу ашигласан. Харин 43 тэрбум төгрөгийг гэрээнд заагдаагүй буюу юунд зарцуулсан байхгүй байна. Энэ мөнгө хаашаа явсан бэ. Уг нь тэр мөнгөөр чинь баяжуулах үйлдвэр барьсан бол утаа хортой болох ёсгүй байсан. Гэтэл та нар бүтээн байгуулалтын зогсоочихсон. Сүүлдээ Хятадаас хагас кокс аваад туршилт хийх тухай яриад 137 тэрбум төгрөгийг төсөв дээр суулгуулах гэж байхад зогсоосон.  ""Тавантолгой Түлш"" ХХК-ийн Санхүү эдийн засгийн газрын дарга А.Батзориг: Өмнө нь зуны улиралдаа амраад есдүгээр сарын 15-аас үйлдвэрлэл явдаг байсан. 2022 онд Засгийн газар тогтоол гарч 200,000 тонн түлшийг зуны улиралд бүрдүүлэхээр болсон. Үүнтэй холбогдуулж ЭТТ ХК-аас санхүүжилт авах шаардлага үүссэн. Тус гэрээний дагуу бэлэн байсан төслийн санхүүжилтийн мөнгийг үндсэн үйл ажиллагаанд зарцуулаад дараа нь шилжүүлэг хийхээр Ц.Даваацэрэн болон Б.Ганхуяг захирал хоёр тохирсон байсан. Үүнийгээ эргэж залруулах ажил хийгээгүй. Гэхдээ баяжуулах үйлдвэрийн төсөл хэвийн явагдаж байгаа.  УИХ-ын гишүүн М.Оюунчимэг: Та хэвийн явж байгаа хэмээн худлаа ярьж байна. 34 тэрбум төгрөгийн санхүүжилтийг өөр данс руу шилжүүлсэн гэсэн баримт байна.  ""Тавантолгой Түлш"" ХХК-ийн гүйцэтгэх захирал асан М.Ганбаатар: Би гүйцэтгэх захирлаар ажиллаж байх үед нүүрс-химийн болон баяжуулах үйлдвэрийн төслийн санхүүжилт орж ирээгүй. Зөвхөн ТЭЗҮ-ийг нь хийгээд ажлаа хүлээлгэж өгсөн.  ""Тавантолгой Түлш"" ХХК-ийн ерөнхий менежер Ц.Алтансүх: Гэрээ байгуулах үед Зүүн үйлдвэрийн хашаан дотор металлургийн кокс болон нүүрс баяжуулах үйлдвэрийн ажил явж байсан. Гэвч Засгийн газрын тогтоолоор өөрчлөгдөж баяжуулах үйлдвэр баригдах шийдвэр нь үлдсэн. Дараа нь нүүрс химийн үйлдвэрийг Багануурын уурхайн талбай дээр барихаар шийдвэр гарсан.  Баяжуулах үйлдвэрийн хувьд ус, төмөр зам, цахилгаан гэх мэт ажилд 40 орчим тэрбум төгрөгийг зарцуулж, гэрээ нь хийгдсэн. Мөн аудитын дүгнэлттэй холбоотой баяжуулах үйлдвэрийн ажил түр зогссон. ","
    Н.Эрхбаяр, iKon.mn
  ",М.Оюунчимэг: Та ₮34 тэрбумыг өөр данс руу шилжүүлжээ М.Ганбаатар: Намайг ажиллах үед нүүрс баяжуулах үйлдвэрийн мөнгө орж ирээгүй
12/19/2023 19:00:00,"Нүүрсний асуудлаарх хоёр дахь шатны сонсголын өнөөдрийн хуралдаанаар ""Эрдэнэс Тавантолгой"" ХК-ийн уулын ажлын төлбөрөө нүүрсээр барагдуулахаар хийсэн гэрээнүүдийн асуудлыг хөндөн ярилаа.",https://ikon.mn//n/3186,"Нүүрсний асуудлаарх хоёр дахь шатны сонсголын өнөөдрийн хуралдаанаар ""Эрдэнэс Тавантолгой"" ХК-ийн уулын ажлын төлбөрөө нүүрсээр барагдуулахаар хийсэн гэрээнүүдийн асуудлыг хөндөн ярилаа.  Ингэхдээ Төлөөлөн Удирдах Зөвлөл(ТУЗ)-ийн шийдвэрт тусгагдаагүй, хуульд ийм төрлийн зүйл заалт байхгүй ч гэрээ хийхдээ 4-12 хувийн хөнгөлөлт үзүүлснээр 76 сая ам.долларын асуудал яригдаж байгааг Сонсгол даргалагч Б.Энхбаяр онцолсон юм.  Энэ асуудлаар холбогдох гэрчүүдээс асуулт асууж, хариулт авлаа.  Сонсгол даргалагч Б.Энхбаяр: - ""Эрдэнэс Тавантолгой"" ХК уулын ажлаа нүүрсээр хийдэг. Бартерийн гэрээ маягтай. Энэ гэрээн дээр урьдчилгаа авах тухай байхгүй, шууд нүүрсээр хийдэг. Ямарваа хэмжээний хөнгөлөлт үзүүлэх тухай бас байхгүй. Гэтэл яг гэрээгээ байгуулахдаа хөнгөлөлт үзүүлдэг. Хамгийн ихдээ 12 хувийн хөнгөлөлт үзүүлж байна. Б.Серикжан даргаас асууя. Та ""Шилийн сайн эр"" гэдэг шиг газар шороо эх орон гээд улс төрийн мэдэгдэл шиг юм хийгээд суугаад байгаа шүү дээ? Та хөнгөлөлт үзүүлдэггүй, үнэ хариуцдаггүй л гээд байсан. Гэтэл гэрээ байгуулахдаа хөнгөлөлт үзүүлээд, хөнгөлөлт үзүүлсэн дүнг нь тооцохоор 76 сая ам.доллар байна. Энэ цаашаа гэмт хэргийн шинжтэй асуудал руу орно шүү. Яагаад гэхээр хөнгөлөлт үзүүлэх талаар хуульд байхгүй, ТУЗ-ийн шийдвэр ч алга. Тэгсэн хэр нь ийм их мөнгөний асуудал яригдаж байна. Тайлбар хэлнэ үү? ""Эрдэнэс Тавантолгой"" ХК-ийн Маркетингийн газрын ахлах мэргэжилтэн асан Б.Серикжан: - Миний хувьд тухайн үед хөнгөлөлт үзүүлж байхад ямар нэг шийдвэр гаргах түвшний хүн биш байсан. Хөнгөлөлт үзүүлэхдээ ТУЗ-ийн тогтоолыг үндэслэсэн байгааг шинжээч хэлсэн. Надад түүнээс илүү мэдээлэл байхгүй. Уучлаарай. (Түр хорооны гишүүд инээлдэв) Сонсгол даргалагч Б.Энхбаяр: Харин ингээд байгаа юм. Тэгвэл шинжээчээс л асууя. Б.Серикжан даргаас ирэх хариултыг мэддэг болчихлоо. Үнэхээр хэлсэнчлэн хөнгөлөлт үзүүлэх шийдвэртэй байсан юм уу, үүнийг хэн шийдээд байгаа юм бэ. Хэдэн хувиар хөнгөлөхийг хэн шийдээд байгаа юм гэдэг асуудал байна. Жишээлбэл заримд нь 6, заримд нь 4 хувиар хөнгөлөөд заримыг нь бүр 12 хувиар хөнгөлж байна. Энэ хувиудын цаана олон сая ам.долларын асуудал бий.  Шинжээч: Уулын ажлын төлбөрийг нүүрсээр барагдуулахтай холбоотой нүүрс худалдах, худалдан авах гэрээнүүдийг ерөнхийд нь хараад тухайн гэрээг боловсруулсан, санал өгсөн, гарын үсэг зурсан холбогдох гэрчүүдийг дуудсан боловч тэр хүмүүсээс зөвхөн Гэрээ, эрх зүйн асуудал хариуцсан н.Цолмон захирал ирсэн байна. Иймд Цолмон захирлаас тодруулах нь зүйтэй болов уу. Учир нь худалдах, худалдан авах гэрээн дээр ямар үндэслэлээр 4-12 хувийн хөнгөлөлт үзүүлж байгааг дурдаагүй, үнийг тухайн улирлын индекс тэд байгаагаас тэд болгон хөнгөлж байна гэсэн утгаар оруулсан байсан. ""Эрдэнэс Тавантолгой"" ХК-ийн Гэрээ, эрх зүйн хэлтсийн дарга асан н.Цолмон: Гэрээ, эрх зүйн хэлтсийн даргаар би нэг жил гаруйн хугацаанд ажилласан. ""Эрдэнэс Тавантолгой"" ХК-д гэрээ байгуулахдаа тухайн асуудлыг хариуцсан газар, нэгж нь боловсруулаад, нөхцөлүүдээ тохирч оруулж ирдэг. Түүнийг нь Гэрээ, эрх зүйн хэлтэс болон холбогдох газар бүгд хянаад явдаг. Үнэ яаж тогтоосныг Гэрээ, эрхзүйн хэлтэс мэдэхгүй. Энэ бол Маркетинг борлуулалтын хэлтэс судалгаагаа хийж, үнээ тогтоогоод нөхцөлөө тохирч оруулж ирсэн асуудал. Сонсгол даргалагч Б.Энхбаяр: Тэгэхээр л Б.Серикжан дарга руу оччихоод байгаа юм. Гурав болон дөрөвдүгээр давхаргын коксжих нүүрсний хөнгөлөлтүүд байна. 4-12 хувийн хөнгөлөлт үзүүлнэ гээд тооцооллыг нь та хийчихсэн байгаа. Үүнийг л асуугаад байна.  ""Эрдэнэс Тавантолгой"" ХК-ийн Маркетингийн газрын ахлах мэргэжилтэн асан Б.Серикжан: Би үнийн тооцоолол хийдэг хүн. Ямар компанид ямар хэмжээний үнийн хөнгөлөлт үзүүлэх вэ гэдгийг би шийддэг хүн биш болохоор мэдэхгүй байна. Үнэхээр мэдээлэлгүй байна. Уучлаарай.  Сонсгол даргалагч Б.Энхбаяр: Би бол асууж дийлэхгүй юм байна. Өөр гишүүн асуух уу? Түр хорооны гишүүн Б.Жаргалмаа: Гэрээний эх бэлтгэлийг яг хэн хийдэг вэ. Хуулийн хэлтэс нь мэдэхгүй, тооцоолол хийсэн хүн нь мэдэхгүй гэхээр өнөөдөр хэн хариуцаад байна вэ? ""Эрдэнэс Тавантолгой"" ХК-ийн гүйцэтгэх захирлын үүрэг гүйцэтгэгч Х.Мөнхжаргал: Тавантолгой ордын хөрс хуулалтын ажил гүйцэтгэгч нартай байгуулсан гэрээний үндсэн гэрээнд захиалагч төлбөрийг төгрөгөөр төлөх бөгөөд шаардлагатай тохиолдолд гүйцэтгэгчтэй тохиролцсоны үндсэн дээр тухайн үеийн ханшаар бүтээгдэхүүнээр төлж болно гэж заасан байна лээ. Үүний дагуу уулын ажилтай холбоотой нүүрсээр төлбөр төлөх гэрээнүүд байгуулагдсан байна. Харин аравдугаар сарын 26-нд Бүрэн эрхт төлөөлөгч очсоны дараа нүүрсээр төлөх бүх гэрээг зогсоож, төлөгдөөгүй байсан төлбөрийг мөнгөөр төлсөн. ","
    Г.Мөрөн, iKon.mn
  ",Б.Энхбаяр: Би Б.Серикжан даргаас асууж дийлэхгүй юм байна
12/19/2023 17:54:00,"Хянан шалгах түр хорооны өнөөдрийн үдээс хойших ""Нүүрсний"" сонсголоор ""бусад гэрээ"" сэдвийн хүрээнд гэрчээр дуудсан хүмүүсийн мэдээллийг дарга н.Эрдэнэсамбуу танилцууллаа.",https://ikon.mn//n/3184,"Хянан шалгах түр хорооны өнөөдрийн үдээс хойших ""Нүүрсний"" сонсголоор ""бусад гэрээ"" сэдвийн хүрээнд гэрчээр дуудсан хүмүүсийн мэдээллийг Хянан шалгах түр хорооны ирц хариуцсан дарга н.Эрдэнэсамбуу танилцууллаа.  Тэрбээр ""Энэ сэдвийн хүрээнд нийт есөн гэрчийг дуудсан. УИХ-ын гишүүн асан Ж.Мөнхбатад энэ сарын 12-ны өдрийн 17:30 цагт цахимаар мэдэгдэх хуудсыг хүргүүлсэн. Эргэж холбоо бариагүй.  УИХ-ын гишүүн Т.Аюурсайханд энэ сарын 12-ны өдрийн 15:20 минутад мэдэгдэх хуудсыг цахимаар хүргүүлсэн. Эрүүл мэндийн шалтгаантай тул оролцох боломжгүй хүсэлтийг энэ сарын 18-ны өдөр ирүүлсэн"" хэмээн ярив.  Мөн Хянан шалгах түр хорооны дарга Б.Энхбаяр ""УИХ-ын гишүүн асан Ж.Мөнхбат нь Монгол улсын хилээр аравдугаар сард гараад орж ирээгүй гэсэн мэдээлэл байна"" хэмээн тодруулав. ","
    Н.Эрхбаяр, iKon.mn
  ","""УИХ-ын гишүүн асан Ж.Мөнхбат Монгол Улсын хилээр аравдугаар сард гараад орж ирээгүй"""
12/18/2023 17:56:00,"Хянан шалгах түр хорооны үдээс хойших хуралдаанаар олон улсын тээврийн хэрэгслийн ""С"" төрлийн зөвшөөрлийн бичигтэй холбоотой асуудлыг сонсох үеэр Зам, тээврийн хөгжлийн сайд асан А.Гансүх гэрчийн мэдүүлэг өглөө.",https://ikon.mn//n/316t,"Хянан шалгах түр хорооны үдээс хойших хуралдаанаар олон улсын тээврийн хэрэгслийн ""С"" төрлийн зөвшөөрлийн бичигтэй холбоотой асуудлыг сонсох үеэр Зам, тээврийн хөгжлийн сайд асан А.Гансүх гэрчийн мэдүүлэг өглөө.  Зам тээвэр, хөгжлийн сайд асан А.Гансүх: Гэрчийн мэдүүлэг өгөхөөс өмнө зарим нэг зүйлийг тодорхой болгосны дараа ярихгүй бол ойлгомжгүй зүйл гарах гээд байна. УИХ-ын Хянан шалгах түр хорооны хуулиар бол гэрч худал мэдүүлэг өгвөл хуулийн хариуцлага хүлээнэ. Тэгвэл шинжээч бас ийм үүрэгтэй байна шүү. Бүгдээрээ хариуцлага, үүргээ ойлгочхоод тайлбар өгсөн дээр байх.  Би 2012-2014 онд Зам тээвэр, хөгжлийн сайдаар ажилласан. Үүнээс хойш зургаан сайд солигдож долоо дахь нь ажлаа хийж байна. Тэр сайд нар хаана байна вэ. Цар тахлын үед хамгийн том хулгай гарсан гэсэн. Энэ үед хэн сайд байсан юм, хаана байна вэ. УИХ-ын гишүүн Б.Энхбаяр: Сонсголд гэрчээр хэнийг дуудах вэ гэдгийг та биш шинжээч нар мэднэ. 2016 оноос өмнөх бүх ""С"" зөвшөөрөл олгосон бүх баримт устгасан гэх асуудлаар таныг дуудсан. Та үүнд тайлбар хийнэ үү?  Зам тээвэр, хөгжлийн сайд асан А.Гансүх: Миний сайд байх үеийн 2013 оны 11 дүгээр тушаалыг Шинжээч буруу тайлбарлалаа. Энэ бол ""С"" зөвшөөрөл олгох тушаал биш. ""С"" зөвшөөрөл гэдэг чинь нүүрс зөө гэж олгодог зүйл ч биш ээ. Хүнд даацын тээврийн хэрэгсэл хил дамжихад стандартыг хангасан гэдгийг бататгаж буй зөвшөөрөл.  Миний тушаалаар Хятад-Монголын хооронд байнгын ачаа тээвэр гүйцэтгэхэд баримтлах болон гэрчилгээний шаардлага баталсан. Яам ""С"" зөвшөөрөл олгодоггүй. Зөвхөн бодлогын шийдвэр гаргадаг. Автотээврийн үндэсний төв өмнө нь яамны харьяа алба байсан. Үүнийг бие даасан үйл ажиллагаа явуулах боломжоор нь хангасан. 2012-2014 онд олгосон ""С"" зөвшөөрөл нүүрсний хулгай хийсэн эсэхийг Шинжээч нар ярьж өгөх байх.  УИХ-ын гишүүн Б.Энхбаяр: 2016 оноос өмнөх ""С"" зөвшөөрлийн материал нь байхгүй гэсэн бичгийг Хянан шалгах түр хороонд ирүүлсэн. Зам тээвэр, хөгжлийн яам болон Автотээврийн үндэсний төвд байхгүй гэхээр нь Архивын ерөнхий газарт хандсан. Гэтэл байхгүй гэсэн бичиг ирсэн. Таныг сайдаар ажиллаж байх үеийн материал байхгүй.  Гэтэл 2010-2016 онд долоон тэрбум төгрөгийн 310 мянган ""С"" зөвшөөрөл олгосон байгаа юм. Энэ үед ямар компанид ""С"" зөвшөөрөл олгосон баримт Монгол Улсад байхгүй.  Зам тээвэр, хөгжлийн сайд асан А.Гансүх: ""С"" зөвшөөрлийг олгох ёстой. Харин ч үүнийг олгохгүй бол хясан боогдуулсан гэмт хэрэг болно. Яагаад байхгүй буйг Автотээврийн үндэсний төв хариулж өгөөрэй.  УИХ-ын гишүүн Б.Энхбаяр: Автотээврийн үндэсний төв түүнийг устгачихсан юм уу?  Автотээврийн үндэсний төвийн дарга Н.Пунцаг: Тэр бичгийг устгах ямар ч шаардлага байхгүй. Тухайн үед манай төв орон нутгийн салбараараа дамжуулж ""С"" зөвшөөрлийг олгодог байсан. Автотээврийн үндэсний төв үйл ажиллагаа явуулахдаа хилийн бүс орж ажилладаггүй. ","
    Н.Эрхбаяр, iKon.mn
  ","А.Гансүх: Цар тахлын үед ""С"" зөвшөөрлийн хамгийн том хулгай гарсан гэсэн. Хэн сайд байсан юм, хаана байна вэ"
12/18/2023 16:11:00,"УИХ-ын Хянан шалгах түр хорооны нүүрсний сонсголын хоёр дахь үе шатны эхний өдөр ""Эрдэнэс Тавантолгой"" ХК-ийн нүүрсний тээвэртэй холбоотой компаниудын харилцаа хамаарлын талаар танилцуулж байгаа билээ.",https://ikon.mn//n/316n,"УИХ-ын Хянан шалгах түр хорооны нүүрсний сонсголын хоёр дахь үе шатны эхний өдөр ""Эрдэнэс Тавантолгой"" ХК-ийн нүүрсний тээвэртэй холбоотой компаниудын харилцаа хамаарлын талаар танилцуулж байгаа билээ.  Энэ үеэр УИХ-ын Ш.Адьшаагийн болон түүний туслах асан Ш.Мөнхцэцэгийн хамаарал бүхий компанийн талаарх мэдээллийг Шинжээч танилцуулсан юм. Үүнтэй холбогдуулан түүнээс Хянан шалгах түр хорооны дарга асуулт асуув.  УИХ-ын гишүүн ШАдьшаа: Энэ сонсголд ард түмэн, төрөө хүндлээд ирсэн. Би 2005 онд Монголын гаалиас гарч, 2020 онд УИХ-ын гишүүн болсон. Амьдрахын тулд энэ хугацаанд олон бизнес хийнэ. 2012 онд компани зарсны төлөө энд ирж шүүгдэнэ гэж бодсонгүй. УИХ-ын Хянан шалгах түр хорооны дарга Б.Энхбаяр: Би таныг хүндэтгээд яриулж байна. Таны үүсгэн байгуулсан компани, Жаргалсайхан гэдэг хүн жижиг ""Тавантолгой"" ХК-ийн ТУЗ-ийн гишүүн гэж гарсан, та энэ хүнтэй хамааралтай. Зөвлөхөөр ажиллаж байсан Ш.Мөнхцэцэгээ нүүрсний жагсаал болсноос хойш зургаа дахь хоногт чөлөөлсөн байна. Юунд сандраад зөвлөхөөсөө салав. Баригдаад илчлэгдэнэ гээд чөлөөлсөн юм уу. Үүнийгээ тайлбарла.  УИХ-ын гишүүн Ш.Адьшаа: Б.Энхбаяр аа харин чи сандраад байгаа юм биш үү. Ш.Мөнхцэцэгийн ямар компанитай байгааг нь харж зөвлөхөөрөө томилоогүй. Би хуулийн төсөл боловсруулах гэж зөвлөхөөр авсан. Арай л эрээ цээргүй зүйл болж байна. Тэр бол Ховд аймгийн бүсгүй гэдгийг бүгд мэднэ. Ийм утгагүй зүйлийг авч ирж яллах ажиллагаа явуулна гэдэг буруу. Б.Энхбаяр аа чи залуу сайд хүн.  2012 онд ""Алтанговь транс"" ХХК байгуулж ""Эрдэнэс Тавантолгой"" ХК-ийн анхны нүүрсийг талбайдаа буулгасан нь үнэн. Гэхдээ Ч.Жаргалсайхан болон Ч.Буянжаргал нарын ах дүү нарт бүх зүйлээ зарсан. Ингэж болохгүй юу. Хэрэв УИХ-ын гишүүн болсны дараа ийм зүйл хийсэн бол намайг яллах нь зөв өө Б. Энхбаяр аа. Би бусад компанийн талаар юу ч мэдэхгүй. Энэ ямар ажиллагаа болоод буйг гайхаж байна. Энэ бол шүүх хурал, мөрдөн шалгах ажиллагаа биш. Та нар андуурч байна. Би өглөө энд ирэхэд 10 компанитай болчихсон байна. Ер нь уул уурхайтай холбоотой нэг л асуудалд орооцолдвол Монголын ард түмнийг харах нүүргүй болно. ","
    Н.Эрхбаяр, iKon.mn
  ",Ш.Адьшаа: Өглөө сонсголд ирэхэд 10 компанитай болчихсон. Энэ ямар ажиллагаа болоод буйг гайхаж байна
12/18/2023 15:04:00,"МАН-ын Удирдах Зөвлөл болон МАН-ын бүлэг өнөөдөр хуралдаж, УИХ-ын 2024 оны сонгуулийг бүсчилсэн том тойргоор явуулах шийдвэр гаргаснаа зарлалаа. Ингэхдээ долоон бүсчлэл тогтоох аж.",https://ikon.mn//n/316f,"МАН-ын Удирдах Зөвлөл болон МАН-ын бүлэг өнөөдөр хуралдаж, УИХ-ын 2024 оны сонгуулийг бүсчилсэн том тойргоор явуулах шийдвэр гаргаснаа зарлалаа. Ингэхдээ долоон бүсчлэл тогтоох аж. Харин Баян-Өлгий аймгийг тусад нь нэг бүс болгох эсэх асуудлаар УИХ дахь МАН-ын бүлгийн дарга Д.Тогтохсүрэн ""Баян-Өлгий аймгийг тусад нь бүс болгох асуудлыг манай нам ярьж байгаа. Нэгдүгээрт үндэсний цөөнх. Үндэсний цөөнхийн төлөөллийг парламентад заавал оруулах олон улсын нийтлэг зарчимтай. Энэ зарчмын дагуу ярьж байгаа. Гэхдээ нөгөө намуудтай зөвшилцөж, ямар болохыг мэдэхгүй байна"" хэмээн тайлбарлав. Тэрбээр ""Бидний тогтоох бүсчлэл нь зөвхөн сонгууль явуулахад зориулсан тойргийн бүсчлэл юм. Аймаг, сум, баг хорооны үйл ажиллагаа хуулийн дагуу явагдана. Орон нутгийн эрх мэдэл, үйл ажиллагаанд сөрөг нөлөө үзүүлэхгүй""-г хэлсэн юм.","
    Б.МАНЛАЙ, IKON.MN
  ",Д.Тогтохсүрэн: Баян-Өлгий аймгийг тусад нь сонгуулийн бүс болгох асуудлыг манай нам ярьж байгаа. Бусад намтай зөвшилцөнө
12/18/2023 14:35:00,"МАН-ын бүлгийн ээлжит хурлаар 2024 оны УИХ-ын сонгуулийн тойрог байгуулж, мандат тогтоох асуудлыг хэлэлцлээ.",https://ikon.mn//n/316e,"УИХ дахь МАН-ын бүлгээс хэвлэлийн хурал зохион байгуулж, өнөөдөр хэлэлцсэн асуудлаа танилцууллаа. Бүлгийн дарга, УИХ-ын гишүүн Д.Тогтохсүрэн ""МАН-ын бүлгийн ээлжит хурлаар 2024 оны УИХ-ын сонгуулийн тойрог байгуулж, мандат тогтоох асуудлыг хэлэлцлээ. Өнгөрсөн долоо хоногт мөн бүлгийн хурлаар хэлэлцээд намын даргад чиглэл өгсөн. Парламентад суудалтай улс төрийн намуудтай бүсчилсэн тойрог байгуулах асуудлаар санал солилцож, зөвшилцөж ажиллах чиглэл гаргасан. Энэ дагуу парламентад суудалтай улс төрийн намууд тодорхой хүрээнд ярилцаж, зарим намуудын удирдах байгууллага хуралдаж, шийдвэр гаргасан байсан. МАН-ын Удирдах Зөвлөл өнөөдөр өглөө хуралдсан. МАН-ын бүлэг УИХ-ын 2024 оны сонгуулийг бүсчилсэн том тойргоор явуулах шийдвэр гаргалаа. УИХ-д суудалтай улс төрийн намууд бүсчилсэн сонгуулийн тойрог ямар байх, хэдэн мандаттай байх асуудлаар өнөөдрөөс уулзаж, зөвшилцөн саналуудаа тохиролцоно. Ингээд Төрийн байгуулалтын байнгын хороогоор хэлэлцэж, УИХ-ын чуулганаар энэ долоо хоногт багтаан шийднэ"" гэсэн мэдээллийг өглөө. Мэдээллийн дараа сэтгүүлчдийн асуултад хариулав.","
    Б.МАНЛАЙ, IKON.MN
  ","""МАН-аас УИХ-ын 2024 оны сонгуулийг бүсчилсэн том тойргоор явуулах шийдвэр гаргалаа"""
12/18/2023 13:57:00,УИХ дахь АН-ын бүлгээс өнөөдөр хэвлэлийн хурал зохион байгуулах үеэр Ардчилсан Эмэгтэйчүүдийн Холбооны/АЭХ/ тэргүүн Б.Жаргалан мэдээлэл өглөө.,https://ikon.mn//n/316b,"УИХ дахь АН-ын бүлгээс өнөөдөр хэвлэлийн хурал зохион байгуулах үеэр Ардчилсан Эмэгтэйчүүдийн Холбооны/АЭХ/ тэргүүн Б.Жаргалан мэдээлэл өглөө. Тэрбээр ""Өчигдөр буюу амралтын өдөр Засгийн газар, Нийслэлийн удирдлагаас тодорхой шийдвэрүүдийг гаргаж, сургуулийг цахимд шилжүүлж, дугаарын хязгаарлалтыг хавтгайруулсан шийдвэрүүд гарлаа. Иймд манай холбооноос Ерөнхий сайд Л.Оюун-Эрдэнэд шаардлага хүргүүлж байгаа юм"" гээд шаардлагыг уншиж танилцууллаа.","
    Б.МАНЛАЙ, IKON.MN
  ",Б.Жаргалан: PISA үнэлгээгээр монгол хүүхдүүд 2.5 жилийн хоцрогдолтой гарсан. Үүнийг даамжруулах шийдвэр гаргасан нь харамсалтай
12/18/2023 12:57:00,УИХ дахь Ардчилсан Намын бүлгээс өнөөдөр хэвлэлийн хурал зохион байгууллаа.,https://ikon.mn//n/3166,"УИХ дахь Ардчилсан Намын бүлгээс өнөөдөр/2023.12.18/ хэвлэлийн хурал зохион байгууллаа. АН-ын бүлгийн дарга, УИХ-ын гишүүн О.Цогтгэрэл ""Цаг агаар, эрчим хүч, бензин шатахуун, нийслэлтэй холбоотой хязгаарлалт зэрэг асуудалд байр сууриа илэрхийлье. Монгол Улс сүүлийн жилүүдэд эрх баригчдын бодлогын үр дүнд бүхий л салбарт хомсдолын социалист системд морилж байна. Бүх салбарт төр оролцдог болоод эхлэхээр бараа бүтээгдэхүүний хомсдол үүсдэг.  Эрх баригчдын зүгээс явуулж байгаа арга хэмжээ бодлогууд гоёор хэлбэл хачирхалтай. Өглөө нь эрчим хүч тасарна гэснээ орой нь тасрахгүй болчихлоо гэдэг. Бензин шатахуун тасрах чимээгээр хангалттай байгаа гэдэг, нэг сайд нь татвар нэмнэ гэхэд нөгөө нь нэмэхгүй гээд нэгдмэл бодлого алга. УИХ-ын дарга нь индэр дээрээс үл үзэгдэх далд хүчний тухай яриад иргэдээрээ таавар таалгаад сууж байна. Хотын дарга нь 12 цагийн дараа дүрэм журмыг өөрчилж тээврийн хэрэгслийг улсын дугаарын тэгш, сондгой хязгаарлалт хийнэ, сургууль хичээллүүлнэ, хичээллүүлэхгүй гэх юм.  Долоо болон сарын дараах асуудлыг төлөвлөмөөр байдаг. Монголын хөдөө аж ахуйд зарчмын шинэчлэл хийгдсэнгүй. Эрх баригч нам бизнесийн байгууллага уу. Гишүүдээ хоёр өрөө байраар шагнана гээд олон нийтийн сүлжээгээр цацагдаж байсан. Системийн авлига хомсдолын социализмаар илэрч гарч байна гэж үзэж байна"" хэмээн ярилаа.","
    Б.МАНЛАЙ, IKON.MN
  ","""Эрх баригч нам жирийн гишүүнээ байраар шагнана гээд цахим орчинд цацагдсан. Системийн авлига хомсдолын социализмаар илэрч байна"""
12/18/2023 12:18:00,Хянан шалгах түр хорооноос зохион байгуулж буй нотлох баримтыг шинжлэн судлах нүүрсний нээлттэй сонсголын хоёр дахь үе шат өнөөдөр (2023.12.18) эхэлнэ.,https://ikon.mn//n/315o,"
12:18 2023/12/18
 ""Эрдэнэс Тавантолгой"" ХК-ийн борлуулалтын талаарх оффтэйк гэрээний мэдээллийг ШИНЖЭЭЧ танилцуулсныг хүргэж байна.  Тэрбээр ""40 их наяд төгрөгийн хулгайг тооцоолохдоо нийт есөн оффтэйк гэрээг бүхэлд тооцсон байсан. Энэ нь нийт дүнг 39 тэрбум ам.доллар гэж тооцсон учир нэгжийн үнийг 50 ам.доллар гэж бодсон өндөр тоо байгаа. Нийт есөн гэрээг оффтэйк-т хамааруулсан. Үүнээс дөрөв нь борлуулалтынх байгаа юм. Тиймээс зөвхөн борлуулалтын дөрвөн оффтэйк гэрээг оруулж тооцсон. Үнийн зөрүүгийн тооцоололд оффтэйк гэрээний нөлөөлөл орсон байхад давхар тусад нь тооцож тооцооллын дүнг нэмэгдүүлсэн байна. Доорх дөрвөн гэрээний алдагдсан боломжийн зардал индексжүүлсэн дундаж үнээр тооцоход ойролцоогоор 330.5 сая ам.доллар болохоор байна"" гэв.  
09:55 2023/12/18
 
09:12 2023/12/18
 Хянан шалгах түр хорооноос зохион байгуулж буй нотлох баримтыг шинжлэн судлах нүүрсний нээлттэй сонсголын хоёр дахь үе шат өнөөдөр(2023.12.18) 10:00 цагаас эхэлнэ. Энэ удаагийн сонсголд 280-300 гаруй гэрчийг дууджээ. Гэрчүүдээс асуулт асууж, хариулт аван, гэрч, шинжээч, хянан шалгагчаас тайлбар авах юм. Өнөөдөр С зөвшөөрөлтэй холбоотой асуудал, ""Эрдэнэс Тавантолгой"" ХК болон ""Тавантолгой"" ХК-ийн тээврийн үйл ажиллагаа болон нүүрсний экспорт, Гааль хилийн цэргийн албан хаагч нартай холбоотой асуудлыг хэлэлцэх бөгөөд дараах хүмүүсийг гэрчээр дууджээ.  Сонсголын хоёр дахь үе шат таван өдөр үргэлжилнэ. 
09:55 2023/12/18
 
12:18 2023/12/18
 ""Эрдэнэс Тавантолгой"" ХК-ийн борлуулалтын талаарх оффтэйк гэрээний мэдээллийг ШИНЖЭЭЧ танилцуулсныг хүргэж байна.  Тэрбээр ""40 их наяд төгрөгийн хулгайг тооцоолохдоо нийт есөн оффтэйк гэрээг бүхэлд тооцсон байсан. Энэ нь нийт дүнг 39 тэрбум ам.доллар гэж тооцсон учир нэгжийн үнийг 50 ам.доллар гэж бодсон өндөр тоо байгаа. Нийт есөн гэрээг оффтэйк-т хамааруулсан. Үүнээс дөрөв нь борлуулалтынх байгаа юм. Тиймээс зөвхөн борлуулалтын дөрвөн оффтэйк гэрээг оруулж тооцсон. Үнийн зөрүүгийн тооцоололд оффтэйк гэрээний нөлөөлөл орсон байхад давхар тусад нь тооцож тооцооллын дүнг нэмэгдүүлсэн байна. Доорх дөрвөн гэрээний алдагдсан боломжийн зардал индексжүүлсэн дундаж үнээр тооцоход ойролцоогоор 330.5 сая ам.доллар болохоор байна"" гэв. ","
    Б.МАНЛАЙ, IKON.MN
  ",ШИНЖЭЭЧ: Нүүрс борлуулалтын дөрвөн оффтэйк гэрээний алдагдал нь $330.5 сая болж байна
12/15/2023 15:37:00,"Монгол Улсын Ерөнхийлөгч У.Хүрэлсүх Олон улсын эрүүгийн шүүхийн шүүгч Д.Эрдэнэбалсүрэнг хүлээн авч уулзан, баяр хүргэж амжилт хүсэв.",https://ikon.mn//n/314a,"Монгол Улсын Ерөнхийлөгч У.Хүрэлсүх Олон Улсын Эрүүгийн Шүүх(ОУЭШ)-ийн шүүгч Д.Эрдэнэбалсүрэнг хүлээн авч уулзан, баяр хүргэж амжилт хүсэв. ОУЭШ-ийн шүүгчээр сонгогдсон анхны монгол хүн болсон нь хувь хүний мэдлэг чадвар, хичээл зүтгэлээс гадна улс орны нэр хүнд олон улсын тавцанд өсөж, байр суурь бэхэжсэн, олон улсын байгууллагууд Монгол Улсад итгэж байгаагийн илрэл гэдгийг Ерөнхийлөгч тэмдэглэлээ. Мөн олон улсын эрх зүй, олон улсын эрүүгийн эрх зүйн үйл ажиллагаанд эх орноо төлөөлөн хувь нэмрээ оруулах өндөр хариуцлага ногдож байгааг онцолж, Монгол Улсын шүүхийн салбарт алтан үсгээр бичигдэх үйл явдал болсныг тодотгов. Ерөнхийлөгч У.Хүрэлсүх 2021 онд ОУЭШ-ийн шүүгчид монгол хүний нэрийг дэвшүүлэх санаачилга гаргаж, бэлтгэл хангах Ажлын хэсгийг Тамгын газрын дарга Я.Содбаатараар ахлуулан байгуулж ажиллуулсанд шүүгч Д.Эрдэнэбалсүрэн талархал илэрхийллээ. Цаашид эх орныхоо нэр хүндийг өндөрт өргөж, ёс зүйтэй, шударга ажиллана гэдгээ хэлэв. Шүүгч Д.Эрдэнэбалсүрэн нь АНУ-ын Нью-Йорк хотноо энэ сарын 4-14-ний өдрүүдэд болсон ОУЭШ-ийн Ромын дүрэмд Оролцогч талуудын Ассамблейн 22 дугаар чуулганы үеэр ОУЭШ-ийн шүүгчийн сонгуульд нэр дэвшин, 114 улсаас 81 санал авсан юм. Энэ удаагийн сонгуульд 13 улс өрсөлдсөнөөс эхний санал хураалтаар ялсан байна. Д.Эрдэнэбалсүрэн нь Дээд шүүхийн Эрүүгийн хэргийн танхимд 10 гаруй жил, эрүүгийн эрх зүй, эрүүгийн байцаан шийтгэх чиглэлээр 30 гаруй жил ажилласан юм. 18 шүүгчтэй ОУЭШ нь төрлөөр устгах, хүн төрөлхтний эсрэг, дайны, түрэмгийллийн гэмт хэргийг шүүн шийдвэрлэдэг, байнгын ажиллагаатай байгууллага. 123 улс баталсан ОУЭШ-ийн Ромын дүрэмд Монгол Улс 2002 онд нэгдэн орсон түүхтэй гэж Ерөнхийлөгчийн Тамгын Газраас мэдээлэв.","
    Г.Мөрөн, iKon.mn
  ",Олон Улсын Эрүүгийн Шүүхийн шүүгч Д.Эрдэнэбалсүрэнд Ерөнхийлөгч баяр хүргэлээ
12/15/2023 14:02:00,"Үдээс хойших хуралдаанаар “Монгол орны ойн сангийн төлөв байдал, болон “Тэрбум мод” үндэсний хөдөлгөөний явц, цаашид хэрэгжүүлэх арга хэмжээний талаар” Байгаль орчин, аялал жуулчлалын сайд Б.Бат-Эрдэнэ мэдээлэл өгч байна.",https://ikon.mn//n/3147,"
14:08 2023/12/15
 УИХ-ын намрын нэгдсэн чуулганы хуралдаан Төрийн ордонд эхэллээ.  Үдээс хойших хуралдаанаар “Монгол орны ойн сангийн төлөв байдал, болон “Тэрбум мод” үндэсний хөдөлгөөний явц, цаашид хэрэгжүүлэх арга хэмжээний талаар Байгаль орчин, аялал жуулчлалын сайд Б.Бат-Эрдэнэ мэдээлэл өглөө. Тэрбээр ""Монгол орны ой Сибирийн их тайга, Төв-Азийн хээр, цөлийн торгон заагт уур амьсгалын эрс тэс нөхцөлд тархан ургадаг. Тиймээс байгалийн аясаар тэлэн ургах боломж нэн хязгаарлагдмал, ой бүтээмж, өсөлтийн хувьд бага, ойн түймэр, хөнөөлт шавж, өвчин болон хүний үйл ажиллагааны сөрөг нөлөөлөлд хялбархан өртөмтгий эмзэг экосистем юм. Монгол Улсын ойн сан нутгийн хойд хэсгийг эзлэх шилмүүст, навчит ой, нутгийн өмнөд талын говь цөлийн бүсээр тархан ургах заган ойгоос бүрдэнэ. Үүний 74.6 хувийг навчит, шилмүүст ой, 25.3 хувийг заган ой эзэлдэг. Ойн сангийн талбай 2022 оны байдлаар 18,596.1 мянган га буюу нийт нутаг дэвсгэрийн 11.89 хувийг эзэлж байна. Ойн сангийн талбайг газрын төрлийн ангиллаар харвал: Аливаа улс орны ойн сангийн ойгоор бүрхэгдсэн талбайг нийт нутаг дэвсгэрт харьцуулж хувиар илэрхийлсэн үзүүлэлтийг ойрхог чанар гэдэг бөгөөд манай улсын энэ үзүүлэлт 8.07 хувь байна. Ойн сангийн 2022 оны талбайг 2020 оныхтой харьцуулахад ойгоор бүрхэгдсэн талбай 167.4 мянган га-аар нэмэгдэж, ойрхог чанарын эзлэх хувь 0.07 хувиар өссөн. Улсын хэмжээнд 2021-2022 онд 173 удаагийн ой, хээрийн түймэр гарч, 16 мянган га ой, 117 мянган га хээр, нийт 133 мянган га талбай өртжээ. Түймрийн улмаас 12.5 тэрбум төгрөгийн экологийн хохирол учирч, түймрийг унтраахад 360.9 сая төгрөгийн зардал гарч, нийт хохирол 13.2 тэрбум төгрөг болжээ.  Ойн сангийн нийт талбайн 6,642.6 мянган га буюу 35.7 хувь нь тусгай хамгаалалттай газар нутагт, 8,812.6 мянган га буюу 47.4 хувь нь бусад хамгаалалтын бүсэд, 3,141.1 мянган га буюу 16.9 хувь нь ашиглалтын бүсэд тус тус хамаарагдаж байна. Улсын хэмжээнд 651 ойн мэргэжлийн байгууллага үйл ажиллагаа явуулж байна. Ойн мэргэжлийн байгууллагууд үйл ажиллагаагаа хэрэгжүүлэхэд шаардлагатай зохих тооны мэргэжлийн мэргэшсэн ажилтан ажиллуулах болон орчин үеийн технологи, техник хэрэгсэлд хөрөнгө оруулах боломжгүй тул техник хэрэгслийг бие биеэс түрээслэх хэлбэрээр үйл ажиллагаа явуулж байна. Иймд эдийн засгийн VP ашгийг тооцон жижиг аж ахуйн нэгжийг нэгтгэх замаар тоог багасгаж, магадлан итгэмжлэлийн системд шилжүүлэн, орчин үеийн ойн техник худалдан авахад татаас өгөх, урт хугацааны зээл олгох зэргээр дэмжлэг үзүүлэх шаардлагатай байна. Монгол Улсын Ерөнхийлөгч эх дэлхий, байгаль орчноо хайрлан, зохицон амьдрах монгол уламжлал, зан заншлаа эрхэмлэн, дэлхийн уур амьсгалын өөрчлөлтийн нөлөөллийг бууруулах, ой, усны нөөцийг хамгаалж нэмэгдүүлэх, экологийн тэнцвэрт байдлыг хангах зорилгоор ""Тэрбум мод"" үндэсний хөдөлгөөнийг санаачлан өрнүүлэх талаар ""Засгийн газарт чиглэл өгөх тухай"" 2021 оны аравдугаар сарын 4-ний өдрийн 58 дугаар зарлигийг гаргасан билээ. Тус үндэсний хөдөлгөөн эхэлснээс хойш 41.5 сая мод тарьсан бөгөөд 39 зүйлийн мөд сөөгийн 12.1 тонн үрийн нөөц бүрдүүлсэн. Мөн үр дүнд хүргэх, амжилттай хэрэгжүүлэх нэг гол тулгуур байгууллага нь орон нутаг дахь сум дундын болон сумын ойн анги юм. Улсын хэмжээнд энэ оны байдлаар 42 сум дундын ойн анги, дөрвөн сумын ойн анги ойн санг хамгаалах, нөхөн сэргээх, ойжуулах, зүй зохистой ашиглах, ойн тогтвортой менежментийг сайжруулах үйл ажиллагааг удирдан зохион байгуулж, мэргэжил арга зүйгээр ханган ажиллаж байна. Энэ оны эхнээс Дорнод аймгийн Халхгол сум, Өмнөговь аймгийн Цогт-Овоо, Сэврэй сумуудад сум дундын ойн анги байгуулан үйл ажиллагаа явуулж эхэлсэн. Улсын хэмжээнд 452 мод үржүүлгийн газар үйл ажиллагаа явуулж байгаагаас 76 иргэн, 25 нөхөрлөл, 351 аж ахуй нэгж, байгууллага нийт 21 овог, 52 төрөлд багтах 124 зүйлийн 62,978,816 ширхэг тарьц суулгацын нөөцийг бүрдүүлсэн"" хэмээн танилцуулав. ","
    Н.Эрхбаяр, iKon.mn
  ",Б.Бат-Эрдэнэ: Тэрбум мод үндэсний хөдөлгөөн эхэлснээс хойш хоёр жилийн хугацаанд 41.5 сая мод тарьсан
12/15/2023 12:50:00,"Үүний дараа УИХ-ын дэд дарга С.Одонтуяа нарын өргөн барьсан ""Онцгой албан татварын тухай хуульд нэмэлт, өөрчлөлт оруулах тухай хууль""-ийн төслийг хэлэлцэх эсэхийг хэлэлцэв. Үзэл баримтлалын хүрээнд дэмжих талаар санал хураалт явуулахад 53.8 хувийн саналаар дэмжигдэж, анхны хэлэлцүүлэгт бэлтгүүлэхээр Төсвийн байнгын хороонд шилжүүлэв. Тус хуулийн төсөлтэй холбогдуулан үг хэлсэн УИХ-ын гишүүдийн байр суурийг хүргэж байна.",https://ikon.mn//n/3141,"УИХ-ын нэгдсэн чуулганы үдээс өмнөх хуралдаанаар ""Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг 91.1 хувийн саналтайгаар соёрхон батлав. Ингэснээр Дэлхийн банкны Олон улсын сэргээн босголт хөгжлийн банкнаас олгох 100 сая ам.доллар, Олон улсын хөгжлийн ассоциацаас олгох 7.3 сая Зээлжих тусгай эрх буюу нийт 110 сая ам.долларын санхүүжилт батлагдсан юм.  Үүний дараа УИХ-ын дэд дарга С.Одонтуяа нарын өргөн барьсан ""Онцгой албан татварын тухай хуульд нэмэлт, өөрчлөлт оруулах тухай хууль""-ийн төслийг хэлэлцэх эсэхийг хэлэлцэв. Үзэл баримтлалын хүрээнд дэмжих талаар санал хураалт явуулахад 53.8 хувийн саналаар дэмжигдэж, анхны хэлэлцүүлэгт бэлтгүүлэхээр Төсвийн байнгын хороонд шилжүүлэв. Тус хуулийн төсөлтэй холбогдуулан үг хэлсэн УИХ-ын гишүүдийн байр суурийг хүргэж байна. Эрүүл мэндийн сайд С.Чинзориг: Хүүхдүүдийн дунд өнгөрсөн жил урьдчилан сэргийлэх, эрт илрүүлэг явуулсан. Үүнд хамрагдсан хүүхдүүдийн 76 хувь нь шүдний цооролттой гэсэн тоон мэдээлэл гарсан. Энэ нь чихэрлэг бүтээгдэхүүн, ундаатай холбоотой байгаа юм.  Насанд хүрэгчдийн дунд өвчин зүрх судасны өвчлөл зонхилон тохиолдож байна. Үүний гол асуудал нь илүүдэл жин, таргалалт. Чихрийн шижин манай улсад сүүлийн үед нэмэгдсэн. Тиймээс чихэрлэг ундаанд онцгой албан татвар ногдуулах хуулийн төслийг дэмжиж байгаа.  УИХ-ын гишүүн Б.Саранчимэг: Судалгаагаар сурагчдын 80.9 хувь нь чихэртэй ундааг долоо хоногт нэгээс дээш удаа хэрэглэдэг. Чихэрлэг ундаа ямар ч шимт бодисгүй боловч өндөр илчлэг өгснөөр таргалалт, шүдний цооролт зэргийн гол шалтгаан болж байгаа. Манай улсын 15 хүн тутмын нэг нь чихрийн шижинтэй байна.  УИХ-ын гишүүн Г.Ганболд: Энэ хуулийн төслийг дэмжиж байгаа. Гэхдээ 8,000 төгрөгөөр зарж байгаа ундаанд 500 төгрөгөөр нэмэх нь нөлөө үзүүлэхгүй. 1,000 төгрөгөөр зарж буй ундаанд 500 төгрөгийн онцгой албан татвар нэмэх нь өндөр.  Тэгэхээр харилцан адилгүй үнэ өртөгтэй бүтээгдэхүүнд тогтмол үнийн дүнгээр тавих нь зөв үү. Ингэхгүйгээр үнийн хувиар тавих боломжтой юу. Сүүлийн үед кофе шоп их болсон. Үүнтэй холбогдуулан зарагдаж буй бүтээгдэхүүний сахарын хэрэглээг судалж үзсэн үү.  0.5 мг-аас дээш үнэтэй ундаанд татвар ногдуулан гэдэг нь кока кола гэх мэт хямдхан үйлдвэрлэж буй бүтээгдэхүүнээ үнэтэй болгох гээд байна. Энэ хууль чинь хямдхан бүтээгдэхүүн үйлдвэрлэж буй том үйлдвэрүүд рүү чиглээд байгаа юм шиг. Бид сахарын хэмжээг бууруулах ёстой.  УИХ-ын гишүүн С.Одонтуяа: Юуны өмнө хамгийн их хэрэглээд байгаа зүйл дээр хууль хэрэгжүүлээд эхлэх нь зүйтэй гэж үзсэн. Энэ хуулийг 2025 оны нэгдүгээр сарын 1-нээс хэрэгжүүлж эхлэхээр анхны хэлэлцүүлэг дээр өөрчилнө. Энэ бол татвар цуглуулах бус эрүүл мэндэд анхаарсан хууль. Хүүхдүүд дэлгүүрт ороод хамгийн хямдхан чихэрлэг ихтэй ундааг аваад байна.  Ялангуяа бага орлоготой айлуудад чихэрлэг ундааны хэрэгцээ асар хурдацтай нэмэгдэж байна. Тиймээс эхний ээлжид онцгой албан татварыг багаар тавьж байгаа. ","
    Н.Эрхбаяр, iKon.mn
  ",Г.Ганболд: Чихэрлэг ундаанд татвар ногдуулах хууль том үйлдвэрүүд рүү чиглээд байх шиг
12/15/2023 11:19:00,"Өнөөдрийн хуралдаанаар Монгол Улс, Дэлхийн Банкны Олон улсын сэргээн босголт, хөгжлийн банк болон Олон улсын хөгжлийн ассоциац хоорондын ""Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг соёрхон батлах тухай хуулийн төсөл, Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг эцэслэн батлах аж.",https://ikon.mn//n/313o,"
11:19 2023/12/15
 Хуулийн төслүүдийг баталж дууссаны дараа УИХ-ын дэд дарга С.Одонтуяа нарын өргөн барьсан Онцгой албан татварын тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэх үеэр Эрүүл мэндийн сайд С.Чинзориг зарим тоон мэдээллүүдийг ярилаа.  Тэрбээр ""Хүүхдүүдийн дунд өнгөрсөн жил урьдчилан сэргийлэх, эрт илрүүлэг явуулсан. Үүнд хамрагдсан хүүхдүүдийн 76 хувь шүдний цооролттой гэсэн тоон мэдээлэл гарсан. Энэ нь чихэрлэг бүтээгдэхүүн, ундаатай холбоотой байгаа юм.  Насанд хүрэгчдийн дунд өвчин зүрх судасны өвчлөл зонхилон тохиолдож байна. Үүний гол асуудал нь илүүдэл жин, таргалалт. Чихрийн шижин манай улсад сүүлийн үед нэмэгдсэн. Тиймээс чихэрлэг ундаанд онцгой албан татвар ногдуулах хуулийн төслийг дэмжиж байгаа"" хэмээн ярилаа.  
10:50 2023/12/15
 Хэлэлцэх асуудлын талаар санал хураахын өмнө таван гишүүн саналаа хэлсэн. Үүний дараа УИХ-ын 45 гишүүний ирцтэйгээр санал хураалт явуулж Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг 91.1 хувийн саналтайгаар соёрхон батлав.  Уг зээл нь юунд зарцуулагдах талаар ажлын хэсэг болон салбарын сайдын өгсөн мэдээлэл: Төслийн хүрээнд нийслэл хотыг баруун бүс, зүүн бүс болон хойд бүс нутагтай холбосон улсын чанартай авто замын сүлжээн дэх нийт 361 км хатуу хучилттай авто зам, 8 байршил дахь нийт 1,205 метр урт төмөр бетон гүүрийг шинэчлэн сайжруулах, “Нутгийн зам” төслийн хүрээнд хэрэгжих зарим сумыг авто замаар холбох ажлуудыг гүйцэтгэхээр төлөвлөжээ. Улаанбаатар-Арвайхээр, Арвайхээр-Баянхонгор, Хархорин-Цэцэрлэг, Цэцэрлэг-Тосонцэнгэл, Улаанбаатар-Өндөрхаан, Өндөрхаан-Чойбалсан, Булган-Мөрөн чиглэлийн замын хэсгүүд болон тус чиглэл дагуух Хэрлэн, Орхон, Тамир, Гичгэнэ, Хануй, Бэлх, Лүн, Түргэн зэрэг голын төмөр бетон гүүрнүүдийн ажил төсөлд хамрагдуулах юм байна. Төслийг Дэлхийн банкны Олон улсын сэргээн босголт хөгжлийн банкнаас олгох 100 сая ам.доллар, Олон улсын хөгжлийн ассоциацаас олгох 7.3 сая Зээлжих тусгай эрх буюу нийт 110 сая ам.долларын санхүүжилтээр хэрэгжүүлэх аж. Мөн Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг УИХ-ын 41 гишүүн дэмжсэнээр эцэслэн батлав.  
10:28 2023/12/15
 УИХ-ын намрын нэгдсэн чуулган ээлжит хуралдаан Төрийн ордонд эхэллээ. Өнөөдрийн хуралдаанаар Монгол Улс, Дэлхийн Банкны Олон улсын сэргээн босголт, хөгжлийн банк болон Олон улсын хөгжлийн ассоциац хоорондын ""Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг соёрхон батлах тухай хуулийн төсөл,  Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг эцэслэн батлах аж. Мөн Онцгой албан татварын тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэж байна.  
10:50 2023/12/15
 Хэлэлцэх асуудлын талаар санал хураахын өмнө таван гишүүн саналаа хэлсэн. Үүний дараа УИХ-ын 45 гишүүний ирцтэйгээр санал хураалт явуулж Монгол Улсын тээврийн холболт болон логистикийг сайжруулах төсөл""-ийн зээлийн хэлэлцээрийг 91.1 хувийн саналтайгаар соёрхон батлав.  Уг зээл нь юунд зарцуулагдах талаар ажлын хэсэг болон салбарын сайдын өгсөн мэдээлэл: Төслийн хүрээнд нийслэл хотыг баруун бүс, зүүн бүс болон хойд бүс нутагтай холбосон улсын чанартай авто замын сүлжээн дэх нийт 361 км хатуу хучилттай авто зам, 8 байршил дахь нийт 1,205 метр урт төмөр бетон гүүрийг шинэчлэн сайжруулах, “Нутгийн зам” төслийн хүрээнд хэрэгжих зарим сумыг авто замаар холбох ажлуудыг гүйцэтгэхээр төлөвлөжээ. Улаанбаатар-Арвайхээр, Арвайхээр-Баянхонгор, Хархорин-Цэцэрлэг, Цэцэрлэг-Тосонцэнгэл, Улаанбаатар-Өндөрхаан, Өндөрхаан-Чойбалсан, Булган-Мөрөн чиглэлийн замын хэсгүүд болон тус чиглэл дагуух Хэрлэн, Орхон, Тамир, Гичгэнэ, Хануй, Бэлх, Лүн, Түргэн зэрэг голын төмөр бетон гүүрнүүдийн ажил төсөлд хамрагдуулах юм байна. Төслийг Дэлхийн банкны Олон улсын сэргээн босголт хөгжлийн банкнаас олгох 100 сая ам.доллар, Олон улсын хөгжлийн ассоциацаас олгох 7.3 сая Зээлжих тусгай эрх буюу нийт 110 сая ам.долларын санхүүжилтээр хэрэгжүүлэх аж. Мөн Олон улсын хөдөлмөрийн байгууллагын Далайн хөдөлмөрийн тухай 2006 оны конвенцод 2016, 2018 онд оруулсан нэмэлт, өөрчлөлтийг соёрхон батлах тухай хуулийн төслийг УИХ-ын 41 гишүүн дэмжсэнээр эцэслэн батлав.  
11:19 2023/12/15
 Хуулийн төслүүдийг баталж дууссаны дараа УИХ-ын дэд дарга С.Одонтуяа нарын өргөн барьсан Онцгой албан татварын тухай хуульд нэмэлт, өөрчлөлт оруулах тухай хуулийн төслийг хэлэлцэх эсэхийг хэлэлцэх үеэр Эрүүл мэндийн сайд С.Чинзориг зарим тоон мэдээллүүдийг ярилаа.  Тэрбээр ""Хүүхдүүдийн дунд өнгөрсөн жил урьдчилан сэргийлэх, эрт илрүүлэг явуулсан. Үүнд хамрагдсан хүүхдүүдийн 76 хувь шүдний цооролттой гэсэн тоон мэдээлэл гарсан. Энэ нь чихэрлэг бүтээгдэхүүн, ундаатай холбоотой байгаа юм.  Насанд хүрэгчдийн дунд өвчин зүрх судасны өвчлөл зонхилон тохиолдож байна. Үүний гол асуудал нь илүүдэл жин, таргалалт. Чихрийн шижин манай улсад сүүлийн үед нэмэгдсэн. Тиймээс чихэрлэг ундаанд онцгой албан татвар ногдуулах хуулийн төслийг дэмжиж байгаа"" хэмээн ярилаа. ","
    Н.Эрхбаяр, iKon.mn
  ","₮360-370 орчим тэрбумын авто замын арчлалт, засварыг хийх зээлийн хэлэлцээрийг УИХ-аар эцэслэн баталлаа"
12/14/2023 14:14:00,"Сүүлийн үед шатахуун нийлүүлэлтийн доголдол, эрчим хүчний асуудал гээд манай улсад асуудал мундахгүй байна",https://ikon.mn//n/312w,"Сүүлийн үед шатахуун нийлүүлэлтийн доголдол, эрчим хүчний асуудал гээд манай улсад асуудал мундахгүй байна. Иймд эрсдэлийн менежменттэй болох ёстойг Улсын Их Хурал(УИХ)-ын чуулганы өнөөдрийн хуралдааны үеэр УИХ-ын дарга Г.Занданшатар хэллээ.  Тэрбээр ""Засгийн газар гал унтраах байдлаар ажиллахаа болих хэрэгтэй. V цахилгаан станц, Тавантолгойн цахилгаан станц яасан бэ Б.Чойжилсүрэн сайд аа. 10, 20 жил ярьж байна.  Эрсдэлийг даван туулах төлөвлөгөөтэй байх нь туйлын чухал. Нэг асуудал гарахаар л болохоо болилоо гэдэг. Шатахуун ч гэсэн тэр. Цаад тал чөлөөтэй нийлүүлж байгаа юм байна лээ. Гол нь тээвэр логистикийн саатал, дайн байлдааны нөхцөл байдал, дотоодын зохиомол хомсдол үүсгэж байгаа. Гадаадын зарим компани асар их дизель түлш нөөцөлж, зохиомол хомсдол үүсгэж байгаа гэх мэдээлэл бий. Тэд нар гарч байж л энэ зохиомол хомсдол алга болно.  Хүмүүсийг цочирдуулаад, бүх приус машин нэг дор банкаа дүүргэхэд манайх 10 сая литр шатахуун дутагдах юм байна лээ. Манайх шатахууны нөөцтэй болох хэрэгтэй. Аль дээр л нөөцийн сав байсан. НИК-ийн нөөцийн савыг төмрийн хогонд гадагшаа зарчихсан. Одоо нөөцийн савгүй. Улсын стратегийн нөөцийн савтай байх хэрэгтэй байна. Үүнийг Засгийн газар, Монголбанк ярьж байгаад нөөцийн савыг санхүүжүүлэх хэрэгтэй.  Газрын тосны үйлдвэр бас яасан. Нэг үл үзэгдэгч хамаг юмыг зогсоож байдаг. Цахилгаан станц ч тэр, газрын тосны үйлдвэр ч тэр. Тэр үл үзэгдэгч хүчийг хэн гэдгийг бид бүгдээрээ мэдэж байгаа. Үүнд шийдвэртэй арга хэмжээ авах хэрэгтэй"" гэв. ","
    Б.Бадамгарав, IKon.mn
  ","Г.Занданшатар: Нэг үл үзэгдэгч хамаг юмыг зогсоож байдаг. Цахилгаан станц, газрын тосны үйлдвэрийг ч тэр"
12/14/2023 14:07:00,УИХ-ын намрын нэгдсэн чуулганы үдээс хойших хуралдаан эхэллээ.,https://ikon.mn//n/312v,"
14:12 2023/12/14
 УИХ-ын нэгдсэн чуулганы үдээс хойших хуралдаан эхэллээ. Тус хуралдаанаар Нийгмийн эрүүл мэндийн тусламж үйлчилгээний тухай хуулийн төслийн анхны хэлэлцүүлэг боллоо.  Тус хуулийн төсөлтэй холбогдуулан нийт 61 зарчмын зөрүүтэй асуудлаар санал хураалт явууллаа. Ийнхүү Нийгмийн эрүүл мэндийн тусламж үйлчилгээний тухай хуулийн төслийг эцсийн хэлэлцүүлэгт шилжүүлэхээр Нийгмийн бодлогын байнгын хороонд шилжүүлсэн юм. ","
    ikon.mn
  ",Нийгмийн эрүүл мэндийн тусламж үйлчилгээний тухай хуулийн төслийг хэлэлцэж байна
12/14/2023 12:34:00,Улсын Их Хурал(УИХ) дахь Ардчилсан Нам(АН)-ын бүлгээс өнөөдөр шатахууны хомсдлын асуудлаар байр сууриа илэрхийлэв.,https://ikon.mn//n/312n,"Улсын Их Хурал(УИХ) дахь Ардчилсан Нам(АН)-ын бүлгээс өнөөдөр шатахууны хомсдол, өвөлжилтийн нөхцөл байдал болон цахилгаан эрчим хүчний асуудлаар байр сууриа илэрхийлэв. УИХ-ын гишүүн Н.Ганибал ""АН Даваа гарагт болсон бүлгийн хурлаараа Ж.Ганбаатар сайдыг огцруулах асуудлыг ярьсан. Тухайн үед Ж.Ганбаатар сайд дөрөв хоногийн дотор шатахууны нийлүүлэлтийг хэвийн болгоно гэж амласан боловч өнөөдрийг хүртэл хэвийн болсонгүй.  Шатахууны асуудал дээр салбар хариуцсан сайдын буруу мэдээллээс болж маш их хохирлыг иргэд амслаа. Намаржаанаас өвөлжөө рүүгээ шилждэг цаг үед түлшний хомсдолоос болоод өвөлжөөндөө бууж чадалгүй шуурганд төөрсөн, хүний амь эрстсэн тохиолдлууд бий.  Мөн түлшний хомсдлоос болоод уул уурхайн бүтээгдэхүүний тээвэрлэлт тасалдах аюул тулгарч байна. Уг нь иргэддээ үнэнийг хэлж, зөв зохион байгуулсан бол байдал иймдээ тулахгүй байсан. Салбарын сайдын буруу зөрүү мэдээллээс болж Засгийн газраа ч хуурсан, ард иргэдийг ч хуурсан учраас нөхцөл байдал хүндэрч байгаа. Товчоогоор гарах машинуудыг шатахуунтай эсэхийг нь хянах хүртлээ ядуурсан төрийн бодлого явуулж байгаа учраас энэ хүнийг яаралтай огцруулах шаардлагыг АН-ын бүлгээс тавьж, Ерөнхий сайдад өглөө"" хэмээв.","
    Б.Бадамгарав, IKon.mn
  ",Дөрөв хоногт шатахууны нийлүүлэлтийг хэвийн болгоно гэж амласан Ж.Ганбаатар сайдыг огцруулах шаардлагыг АН тавив
